<html>
<table width=100%>
<td> Lauri Levanto</td>
<td align right> <b>Luottamuksellinen</b></td>
</table>

<h1>Pinttilasin uunisulatus</h1>
 Lasinpuhaltajille jää pillin päähän pieni lasimöykky, 
 joka kappaleen valmistuttua tipautetaan hukkalasin astiaan. 
 Tämä on ns. pinttilasia, kuten epäonnistuneet puhalluksetkin.
  Kirkasta pinttiä lasinpuhaltajat voivat kierrättää sulattamalla sen takaisin uuniin.
   Kun pinttilasi on värillistä, ja varsinkin jos se on pintavärjättyä, 
   se soveltuu huonosti hytissä kierätykseen.
 Uunisulatuksessa sitä voi mainiosti käyttää hyvinkin kauniin lasin tekoon.
<h3>Sulatusmuotit</h3>
Yksinkertainen sulatusmuotti on vain ruostumaton teräsrengas joka pannaan uunilevylle.
Teräs kutistuu enemmän kuin lasi ja siksi se pitää vuorata joustavalla kuitupaperilla.
</p>
Keraaminen vati on hyvä muotti. Valmiina saa kukkaruukun alusvateja.
Ne ovat lasitettuja ja erotusaine on vaikea saada tarttumaan ellei lasitusta hiekkapuhalla.
Raakapoltettu keraaminen vati on hyvä. Pohjareiät eivät ole välttämättömät.
Keraaminen muotti kutistuu vähemmän kuin lasi. Siksi se irtoaa hyvin.
</p>
Muotin ei tarvitse olla pyöreä. Soikio toimii hyvin, 
mutta neliskulmaisessa muotissa kestää pitkään ennenkuin lasi on täyttänyt nurkat.
<h3>Erotusaine</h3>
 Uunilevy pitää suojata hyvin erotusaineella. 
Bullseyen vaaleanpunainen erotusaine nr 5 (mm Varniasta) on hyvää.  
<i>Sulatusmuottiin</i> pitää joka kerta levittää uusi kerros koska poltto on yli 750 C.
Parhaan pinnan saa ruiskuttamalla. Pyykin suihkupullon se tukkii mutta puhallettava
fiksatiiviruisku käy kun varoo suuria pisaroita.
Jos erotusaineen levittää pehmeällä siveltimellä, jää siihen vetojen jälkiä.
Anna erotusaineen kuivua kerran ja maalaa yli kuumalla vedellä. 
 Parhaan alapinnan saa, jos esipolttaa erotusaineen noin 600 C 
  ja sen jäähdyttyä hioo pinnan pyöreähköllä lasinpalalla  tai nailonsukalla.
Jossain vaiheessa se alkaa hilseilllä ja silloin hiotaan kaikki vanha pois karkealla
hiekkapaperilla. Tehokas tapa on raaputtaa suoraksi leikatulla lasinpalalla.
Syntyvä pöly ei ole terveellistä.
Toinen paljon käytetty erotusaine on Primo Hotline. 
Siinä on vain liimavesi sideaineena. Poltossa se muuttuu jauheeksi.
Vastaavaaa voi tehdä hienosta alumiinuioksidista ja CMC:stä.
Se harjataan pois  joka kerran jälkeen ja ja levitetään uusi.
En suosittele sitä fuusauspltoon. Sideaine palaa aikaisin pois ja liikkuva lasisula voi
saada siitä sulkeumia. Slumppausmuottiin se käy hyvin.
</p>
Slumppausmuotissa erotusaine kestää monia polttokertoja kun lämpö on alle 750 C.

<h2>Sulatuspoltto</h2>
Sulatusmuotti asetetaan uuniin niin, että ilma kiertää myös sen alla. 
2-8 cm on sopiva korkeus. Tarkasta vatupassilla että alusta on vaakasuoraqssa.
Muista ottaa vatupassi pois, olen paistanut jo kolme!!
</p>
Lasi asetellaan mahdollisimman korkeaksi keoksi muotin keskelle. 
Silloin sulamisreuna etenee tasaisesti kohti muotin reunoja. 
Olen pannut yleensä noin puolet pelkkää kirkasta. 
Silloin värikuviot erottuvat hyvin.
</p>
Jos joutuu toisessa poltossa lisäämään lasia, se asetetaan taas keoksi vanhan päälle.

<h3>Lasin määrä</h3>
Liitteenä olevista taulukoista voi katsoa tarvittavan lasin määräm.
Luvut ovat laskennallisia. 
Jos haluaa  6mm paksun aihion on lasille annettava paljon aikaa tasaantua.
Yleensä aihiosta ei tule tasapaksua vaan reunoilta 6mm ja keskeltä noin 8 mm.
Silloin lasi on mitattava vähintäin 7 mm mukaan.

<h3>Polttovaihe</h3>
Fuusausvaiheessa lasi pannaan uuniin pieninä kimpaleina. 
Lämpöshokkia ei tarvitse pelätä vaan sulatus voi edetä varsin nopeasti työlämpötilaan.
Muotin kestävyyden takia pitäisi kuitenkin lämpö nostaa hitaasti kvartsin inversioalueen
570-600 C läpi.
Sopiva sulatuslämpö on noin 620-850 C. Haudutuuus työlämmössä on aika pitkä, yli 30 min,
jotta kuplat ehtivät nousta ja aueta.
<p/>
Tiiliuunissa jäähdytys on luonnostaan kyllin hidas joten jännityksen poistosta 
ei tarvitse huolehtia alle 12 mm lasien kanssa. Uunin voi avata  kun lasia voi
käsitellä helposti paljain käsin, siis alle 40 C. 
Jos lasin joutuu ottamaan uunista aiemmmin sen voi pakata sanomalehteen jäähtymään.

<h3>Puhdistus</h3>
Fuusauspoltossa aina tarttuu jonkin veran erotusainetta lasiin.
Se on syytä pestä heti pois jollakin happamalla pesuaineella.
Kannattaa liottaa jonkin aikaa, vaikka yön ylikin ja sitten jäykällä harjalla
pestä pois. Hammasharja on hyvä reunoihin, mutta juuresharjalla saa nopeammin
laakeat pinnat.
<(p>
Puhdistukseen parasta on kalkinpoistoaine. Cocacola Light on myös sopivan hapanta ja
sen kupliminen auttaa irroituksessa. Kotoinen vaihtoehto on etikka.


</html>

