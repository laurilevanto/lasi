<html>
<h2>Puhdistusaineet</h2>
<h3>Puhdistus ennen sulatusta</h3>
Lasin likaisuus vaikuttaa monella tavalla sen käsittelyyn.
Likainen lasi on tuntuvasti vaikeampaa leikata.
Lasi kannattaa pestä ensimmäisen kerran jo ennen leikkaamista.
<p/>
Poltossa sormista tullut rasva tai lika voi sulaa lasiin kiinni.
Ei aina nutta juuri silloin kun ei missään tapauksess saisi.
Varsinkin hiomakoneen pöly samentaa usein lasin reunat poltossa.
<p/>
Lika on pelätyn devitrifioinnin eli kiteytymisen ystävä.
Kiteytyminen alkaa jostakin ydinpisteestä, ja mikroskooppinenkin
likahiukkanen on tällainen ydin. Kiteytyminen leviää nopeasti,
Kun ydinhiukkanen on saanut lasimolekyylejä kidejärjestykseen, uudet
molekyylit asettuvat helpommin syntyvän kiteen pintaa kasvattamaan.
<p/>
Huolellinen pesu on monivaiheinen tapahtuma.
Ensimmäiseen pesuun sopii astianpesuainekin, tai ikkuniuden puhdistukseen
tarkoitettu Tolu. Jos pesuaine sisältää ammoniakkia, 
se jättää poltossa samean jäljen.
Toisena vaiheena on rasvanpoisto vaikkapa Sinolilla.
Anna sen vaikuttaa hetken ja huuhtele huolellisesti vedellä.
<p/>
Jos käyttövesi on kovaa, sen kuivuttua jää kalkkilaikkuja lasin pinnalle.
Silloin pitää viimeinen huuhtelu tehdä tislatulla tai
huoltoasemilta saatavalla akkuvedellä.
<p/>
Lasi kannattaa kuivata huolella. Lopuksi hangataan talouspaperilla kunnes lasi on
naukuvan puhdas.
<p/>
Sen jälkeen siihen ei kosketa rasvottunein sormin.
Ennen työn kokoamista pese kädet EI-hellävaraisella saippualla tai sinolilla.


<h3>Puhdistus sulatuksen jälkeen</h3>

Uunista tullessa lasiin pohjaan on tarttunut erotusainetta tai 
kuitupaperin kuituja. Jälkimmäiset lähtevät helpostikin vesipesulla. 
Kuitupaperin jatkuva käyttö tulee kyllä kalliiksi.
<p/>
Fuusauksen ja valun lämpötiloissa, yli 750 C, erotusaine voi tarttyua hyvinkin
tiukkaan. Silloin aloitetaan järeämmillä aseilla. Siihen pitää olla <i>hapan</i>
puhdistusaine. Olen käyttänyt Kalcinex ainetta jota saa siivoustarvikeliikkeistä.
Kahvinkeittimille tarkoitettu kalkinpoistoaine on turhan mietoa.
Muitakin sopivia happoja on kuten kirkas etikka ja Cocacola.
<p/>
Esine kastellaan hapolla ja annetaan sen vaikuttaa tunti tai tarvittaessa yön yli.
Sen jäkeen tarmokas pesu. Juuresharja on hyvä isoille pinnoille, 
Jäykkä hammasharja pienille.
Karhunkieli (ScotchBrite) toimii myös. Haaleaa vettä kannattaa käyttää runsaasti.
Huuhdellaan puhtaalla vedellä , sitten Sinolilla ja vielä kerran vedellä.
<p/>
Kun lasi on kuivunut, sen pinnalta löytyy vieläkin pieniä valkoisia pilkkuja.
Ne ovat kyllä pehminneet, ja neulalla tai hammaslääkärin piikillä kaivetaan yksitellen
pois. Lasi pestään vielä kertaalleen. Ja hangataan naukuvan puhtaaksi.
<p/>
Jos tulos ei vieläkään tyydytä, otetaan uusiksi.
Kun mikään muu ei enää auta niin fuskataan. Todella puhdas ja kuiva lasi vahataan
autovahalla. Huom: <i> <u>ei käyttöastioiden pintaan</u></i>.
<h3>Puhdistus käytön aikana</h3>
Pesu haalealla vedellä ja tavallisella astianpesuaineella. 
Eräät tiskikoneet pesevät hyvin kuumassa ja huuhtelevat kylmällä vedellä,
 lämpöshokin vaara!
 Jos vesi on hyvin rauta- tai kalkkipitoista, huuhtelu laimealla etikkavedellä kirkastaa lasin.<br>
 Kynttilätahrat lähtevät kun lasi upotetaan kylmään veteen ja kuumennetaan hitaasti
 kunnes steariini sulaa ja nousee pintaan. Anna lasin jäähtyä vedessä.