<html>
&nbsp; <br> <a name="leikkaustop"></a>
<h2>Lasin leikkaaminen</h2>
Aiheen laajuuden takia alla on taulukko väliotsikoista, joihin pääsee
klikkaamaan suoraan.
<table border>
 <tr>
   <td> <a href="./leikkaus.html#leikk-veitsi"> Lasiveitsi </a></td> 
   <td> <a href="./leikkaus.html#alusta"> Leikkausalusta </a></td> 
   <td> <a href="./leikkaus.html#ohut"> Ohut ja paksu lasi</a></td> 
 </tr>
  <tr>
   <td> <a href="./leikkaus.html#viiru"> Viirun vetäminen</a></td> 
   <td> <a href="./leikkaus.html#tuki"> Lasiveitsen tukeminen</a></td> 
   <td> <a href="./leikkaus.html#viivain"> Viivottimen kanssa leikkaus</a></td> 
 </tr>
 <tr>
   <td> <a href="./leikkaus.html#ympy"> Ympyrän leikkaus </a></td> 
   <td> <a href="./leikkaus.html#lieri"> Pyöreä reunus</a></td> 
   <td> <a href="./leikkaus.html#reika"> Sisäpuolinen ympyrä</a></td> 
</tr>
<tr>
   <td> <a href="./leikkaus.html#sirppi"> Kuun sirppi </a></td> 
   <td> <a href="./leikkaus.html#muoto"> Muotoleikkaus </a></td>
   <td> <a href="./leikkaus.html#sahaus"> Sahaus ja 
   jyrsintä </a></td>
 </tr>
 <tr>
 <td> <a href="./leikkaus.html#vaikea"> vaikea lasi </a></td>
 <td bgcolor="#e0ffe0"> <a href="./aukaisu.html"> Leikkauksen aukaisu</a></td>
 <td bgcolor="#e0ffe0"> <a href="./leikkaus.html#muitasivuja"> muita sivuja </a></td>
 
</table>
Levylasin luonteesta johtuu että sen pintoihin vaikuttaa 
heikko vetojännitys, ja ydin on vastaavasti kevyesti puristuksessa. 
Lasin leikkaaminen on kaksivaiheinen prosessi.
<ul>
  <li>1. Ensin vedetään lasiveitsellä viiru toiselle puolelle lasia.
  Se katkaisee vetojännityksen siltä kohdin,ja voimat eivät ole enää
  tasapainossa. Samalla syntyy voimakas puristusalue lasin sisään.
  </li>
  <li>2. Kun lasia taivutetaan viirun kohdalta - viirusta poispäin - sauma aukeaa
  ja lasi taittuu viirun kohdalta.
  </li>
</ul> 

<a name="leikk-veitsi"></a>
<h3>Lasiveitsi</h3>
<a href="../tarv/lasiveitsi1.php"> Lasiveitsistä </a>  on oma lukunsa,
 mutta käydään asia lyhyesti tässäkin.
Aiemmin käytettiin lasin leikkaamiseen timanttikärkistä veistä.
Se oli hyvin kranttu väline, jota piti oppia käyttämään juuri 
oikeassa asennossa. Jokainen veitsi vaati oman opettelunsa.
Nykyisin käytetään melkein yksinomaan veitsiä jossa on tarkasti hiottu pieni  
ja erittäin kova rissa. Vaikka veistä painetaan vain kevyesti, 
rissa kohdistaa voiman niin pienelle alueelle että 
<ul>
  <li> lasin pinta murtuu rissan alla</li>
  <li> lasin sisäinen voimatasapaino muuttuu. Syntyy painekeskittymä
  ja siitä sivusuuntaan vetojännitys.</li>
</ul>
<br>
<a href="#leikkaustop"> Ylös</a>
<a name="alusta"></a>
<h3>Leikkausalusta</h3>
Alustan jolla lasia leikataan pitää olla suora. Missään tapauksessa se ei saa olla kuopalla.
Silloin lasi voi lähteä aukeamaan veitsen edellä itse valitsemaansa suuntaa.
Pieni joustavuus alustassa on hyväksi. Ohut kumimatto on ihanteellinen,
mutta vanha pyyhe tai muutama kerros sanomalehteä ajavat saman asian.
Sanomalehden etuna on, rttä sen voi kääriä kokoon ja hävittää sirut samalla.
<p>
Valmiitakin keikkaussysteemejä on. Katso
<a href="../tarv/leikk-alustat.php"> leikkausalustat</a>.
<br>
<a href="#leikkaustop"> Ylös</a>
<a name="ohut"></a>
<h3>Ohut ja paksu lasi</h3>
Tavallisesti tiffany- ja sulatustyössä käytettävien veitsien terotuskulma
on 130-140 astetta. Se on tarkoitettu parhaiten 3-6 mm laseille. Ohuempaakin
voi leikata. Ohuella lasilla veistä painetaan huomattavasti kevyemmin
<p>
Yli 10 mm lasille on parempi tylpäksi (yli 140 astetta) ja karkeammin hiottu rissa.
Työpaine on myös selvästi suurempi. Viiru ei saa kuitenkaan olla rosoreunainen
tai hilseillä havaittavasti. Lasia voi leikata ainakin tuuman paksuuteen asti.
<br>
<a href="#leikkaustop"> Ylös</a>
<a name="viiru"></a>
<h3>Viirun vetäminen</h3>
<i>Viiru on vedettävä aina lasin reunasta reunaan</i>. 
Lasin kulmasta ei voi leikata neliskulmaista palaa. Kun viirua taitetaan auki,
taitos jatkuisi kulmasta itse valitsemaansa suuntaan!
Ensin leikataan yhteen suuntaan lasin poikki. Katso 
<a href="./leikkaus1.jpg"> kuvasivu 1</a>. Suunnittele vedot niin että
jää mahdollisimman järkevät reunapalat.
<p>
Viirun vetosuunta voi olla itsestä poispäin tai kohti. Kuvioleikkaus on
helpointa tehdä poispäin, jolloin käsi ei peitä leikkaussuuntaa.
Viivottimen kanssa on usein helpompi vetää kohti.
<p>
Viirun laatuun vaikuttaa käytännössä 
<ul>
<li>eniten työpaine</li>
<li>vedon tasaisuus ja nopeus</li>
<li>lasin puhtaus</li>
<li>mutta myös
rissan terotuskulma ja hionta</li>
<li>lasin laatu, eräät lasit ovat todella vaikeita leikata</li>
</ul>
<p>
Viiru pitää saada alkamaan heti lasin reunasta. Aseta rissa reunan ulkopuolelle.
Anna sen nousta lasin päälle ja pysähdy. paina veistä ja ala sitteen vetää viirua.
Helposti käy niin että alkuun jää puoli senttiä jossa paino ei riitä
viirulle. Vedon pitää olla mahdollisimman tasainen, mutta ei välttämättä kovin nopea.
Esimerkiksi BE:n laseissa on sen verran epätasainen pinta että veitsi voi
hyppiä lian nopeassa vedossa. Viirun pitäisi onnistua koko pituudelta yhdellä vedolla.
Missään tapauksessa ei saa "sahata" vanhassa viirussa. Se pilaa rissan nopeasti.
 Viirun loppupää vedetään lasin reunan yli.
Monet asettavat lasin tasan pöydän reunan kanssa. Silloin voi vetää viirun
sujuvasti ilmaan lasin reunan yli. Jos yrittää pysäyttää veitsen lasin reunaan,
 jää paino taas liian vähäiseksi lopussa.
Lasiveitsi täytyy pitää tarkalleen pystyssä sivusuunnassa,
<p>
Hyvä viiru on vain 0.02 mm syvä, silmin nähden sileä. Sen juuri ja juuri tuntee kynnellä
vetäen.
<p>
Olen verrannut lasin leikkausta ratsastamiseen. 
Jos hevonen huomaa että ratsastaja on epävarma, se toimii oman päänsä mukaan.
Samalla tavalla epävarmuus lasin leikkauksessa kostautuu. Määrätty
räväkkyys ja itseluottamus on tarpeen.
<br>
<a href="#leikkaustop"> Ylös</a>
<a name="tuki"></a>
<h3>Lasiveitsen tukeminen</h3>
Suoravartisella veitsellä voi tukea nimettömällä ja pikkusormella lasiin.
Käyrän veitsen kanssa voi sitä tukea ja tarvittaessa painaa toisella kädellä,
jolloin leikkaava käsion enemmänkin ohjsava. KAhden käden otteella on syytä olla
luistamaton leikkuualusta, vaikka kumimatto.
<br>
<a href="#leikkaustop"> Ylös</a>
<a name="viivain"></a>
<h3>Viivottimella leikkaus</h3>
Suorat linjat viivottimella ovat helpoimpia leikattavia. 
Viivottimen pitäisi olla niin paksu että lasiveitsen poski tukee siihen, 
ei rissa. Viivottimen kanssa leikattaessa on hyvä jos veitsen poski nojaa leveältä viivottimeen.
Sitä varten ei kuitenkaan kannata hankkia eri veistä, jos tavallinen on kapea.
Viivottimella on ikävä taipumus luistella lasin pinnalla. 
Sitä on yleensä tuettava toisella kädellä. Apuvälineenä voi myös käyttää pientä kumipalaa 
viivottomen pohjassa. Sellaisen saa vaikka polkuupyörän paikasta.
Omaan suorakulmaan olen suihkuttanut kontaktiliimaa. Kun se on päivän pari kuivunut,
sillä on sopiva kitka.
<p>
Hiukan tottumista vaatii että lasiveitsen painaa sopivasti viivotinta vasten 
ettei se lähde vapalle puolell omille teilleen. hAlposti tulee painaneeksi veitsen
vartta viivottimen suuntaan, jolloin rissa siirtyy kauemmas. 
Opettele myös leikkaamaan viivottimen toista reunaa vasten. 
Aina ei ole tilaa saada viivotin samalle puolelle.
<p>
Mittatarkassa työssä muista että rissa kulkee pienen matkan päässä
viivottimesta. Useimmiten tämä väli on 2.5 mm.
<p>
Myös hyvin tarkkoja kaarevia leikkauksia varten 
kannattaa tehdä paksusta pahvista oikeanmuotoinen ohjain.
 <br>
<a href="#leikkaustop"> Ylös</a>
<a name="ympy"></a>
<h3>Ympyrän leikkaaminen</h3>
Helpointa on, jos käytössä on lasiharppi. Se ei kuitenkaan kuulu 
ensimmäisiin hankintoihin. Ilman harppia leikataan käsivaralta. 
Transparentin lasin kanssa on helppoa. Piirrä ympyrä paperille
ja seuraa viivaa lasin läpi. Sijoita lasi pöydän kulmalle, ja 
leikatessasi kierrä pöydän ympäri niin että viiru syntyy koko matkan
suunnilleen itsestäsi poispäin. Opaakille lasille leikkaa ympyrän malli
paperista ja piirrä lasin yläpintaan huopakynällä.
<p>
Kun olet saanut ympyrän viirun, käännä lasi nurinpäin 
puolipehmeälle alustalle ja painele peukaloilla viirun kohdalta
kunnes viiru aukeaa. Tämä vinkki on Patty Greyn ohjeista. Spectrum ja Artista
aukeavat hyvin näin, Bullseyen kanssa se on vaikeampaa. Käännä lasi varovasti ympäri, ja piirrä
lasiveitsellä päästöt. Katso  <a href="./leikkaus1.jpg"> kuvasivu 1</a>.
 Joskus näkee ohjeita joissa päästöt on tehty
kohtisuoraan ympyrää vasten. Silloin aukaiseminen on vaikeampaa.
 Älä vedä viiruja ihan ympyrään kiinni, jätä
noin 1/2 senttiä väliä. Taitto hyppää tämän raon yli ja 
saa kiinni ympyräviivasta. Suunnittele päästöt niin että jäännöspalat
ovat sellaisa joille löytyy käyttöä. Usein kannattaa 
aloittaa vähän suuremmalla lasilla josta jää järkevät jäännöspalat.
<p>
Nyt voit taittopihdeillä irrottaa suikaleet ympyrän kehältä.
<br>
<a href="#leikkaustop"> Ylös</a>
<a name="lieri"></a>
<h3> Pyöreä reunus </h3>
Kun haluat pyöreään esineeseen reunuksen toisesta lasista
niin vedä ensin ulkoympyrän ja sisäympyrän viirut.
Käännä lasi nurinpäin joustavalle alustalle ja peukaloilla painele viiryt auki.
Sitten vedä lasiveitsellä yksi kohtisuora viiru ulkokehältä sisäkehälle.
Hyvin varivasti taittopihdeillä voit avata tämän kohdan niin ettei lasikehä
katkea muualta. Se antaa sen verran joustoa että voit venksuttaa sisäympyrän irti.
Syväfuusauksessa tuo katkaisukohta katoaa yleensä näkymättömiin.
<br>
Toinen helpompi konsti on koota kehä 3-6 osasta ja sommitella jotain niin että
saumat näyttävät tarkoitetuilta.
<br>
<a href="#leikkaustop"> Ylös</a>
<a name="reika"></a>
<h3>Sisäpuolinen ympyrä</h3>
Jos tarvitset pyöreän reunuksen, joudut leikkaamaan sisäpuolisen kaaren.
Helpointa on koota se 1/4 ympyrän segmenteistä. Jos välttämättä
tarvitset pyöreän reiän, niin se on pakko tehdä.
Piirrä ympyrän viiru kuten edellä ja toine sentin pienempi
sen sisään. Painele molemmat viirut auki kuten edellä.
Seuraavaksi piirtele viiruja keskeltä ympyrälle, kuin pizzapaloja.
Jos ympyrän viiru on paineltu hyvin auki, naputtele altapäin 
säteen suuntaisia viivoja kunnes ne aukeavat. Hiukan venksuttamalla
saat jonkin sektorin irtoamaan, ja loput tulevatkin jo helpommin.
<br>

<a href="#leikkaustop"> Ylös</a>
<a name="sirppi"></a>
<h3>Kuun sirppi</h3>
Kuun sirppi on esimerkki vaikeasta  kaaresta. Leikkaa ensin sisäpuolen kaari.
Tarkoitus on että on paljon lasia sillä puolella jonka pitää jäädä ehjäksi.
Jos kaari on loiva, käännä lasi viiru alaspäin ja aloita sauman avaaminen keskeltä
kaarta rauhallisestipeukaloilla painelemalla hiukan pehmeää alustaa vasten. Tarkoitus on saada sauma aukeamaan lasin keskiosan
läpi mutta ei vielä toiseen pintaan. jatka vuorotellen kumpaakin kärkeä kohti.
Jos peukaloilla painaminen ei onnistu, käännä viirupyoli taas ylöspäin
ja tee apuviiruja poistettavan kaaren sisään. 
<p> 
Jyrkät sisäpuolise kaaret ovat vaikeita. Kun lasia taitetaan, 
se pyrkii taipumaan suoraan. Rengaskärkiset pihdit ovat usein sopiva väline.
<p>
Kun sisäkaari on saatu valmiiksi, leikkaa ulkokaari. Sen avaaminen aloitetaan 
varovasti molemmista päistä.
<br>
<a href="#leikkaustop"> Ylös</a>
<a name="muoto"></a>
<h3>Muotoleikkaus</h3>
Useimmat muodot joutuu leikkaamaan käsivaralta. Veitsen kuljetus on väistämättä hitaampaa
mutta painoa ei saa lisätä. Muotoleikkauksessa on hyvä tukea kättä lasiin tai hakea tukea toisella kädellä.
Muotoleikkauksessakin on tärkeää että viiru jatkuu reunasta reunaan, ja
yhtenäiset kaaret ovat loivia. Tavallisesti muodon joutuu "rakentamaan" usealla perättäisellä leikkauksella.
<p>
Ei kannata yrittää liian pitkiä ja mutkikkaita vetoja. Kuviota voi lähestyä asteittain.
<a name="sahaus"></a>
<h3>Sahaus ja jyrsintä</h3>
Sahaus ja jyrsintä eivät varsinaisesti ole lasin leikkausta. 
Ne kuitenkin täydentävät muotojen valikoimaa jota ei 
leikkaamalla saa tehtyä.
Sirkkeli tekee mahdolliseksi melko paksujen valujen suoraviivaisen palottelun.
Vannesaha rai rengassaha (Taurus) sallivat melko tiukkojen kaarien
teon.
<br>
<a href="#leikkaustop"> Ylös</a>
<a name="vaikea"></a>
<h3>Vaikeat lasit</h3>
Eräät lasit ovat huomattavasti vaikeampia leikata. Opaakin ja kirkkaan juomuinen lasi
pyrkii mielellään halkeamaan värivaihtelua seuraten.
<p>
Bullseyen valkoinen leikkaantuu jostain syystä paremmin "alapuolelta", siis
karkeamman kuvion puolelta.
<p>
Jyrkkäurainen aaltopintainen lasi pyrkii luonnollisesti murtumaan aaltojen suuntaan.
Sitä voi kuitenkin leikata sekä poikkiaaltoon että pitkittäin. Vinot leikkaukset
karkaavat helposti.
Lähteet: <br>
 <a href="../liitteet/lahteet.php#bohle"> Bohle AG</a> <br>
 <a href="../liitteet/lahteet.php#pattygrey"> Patty Grey</a> <br>
  <a href="../liitteet/lahteet.php#Morton"> Morton</a> <br>
<p>
<a name="muitasivuja"></a>
Muita aiheeseen liittyviä sivuja
<table border bgcolor="#e0ffe0">
<tr><td><a href="./aukaisu.php"> leikkauksen avaaminen</td></tr>
<tr><td><a href="../tarv/lasiveitsi1.php"> Lasiveitsistä</td></tr>
<tr><td><a href="../tarv/leikk-alustat.php"> leikkausalustat</td></tr>
<tr><td> <a href="./leikkaus1.jpg"> Leikkauskuva</a></td></tr>
<tr><td> <a href="../polku/kysymys.html#pullonkatkaisu"> Pullon katkaisu</a></td></tr>
</table>
&nbsp;
