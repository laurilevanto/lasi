
<td>
<h2>Ruukkusulatus </h2>
on kiehtova työtapa. Koskaan ei voi tietää mitä uunista tulee. 
Periaate on yksinkertainen.  
Uunilevylle pitäisi olla ruostumattomasta teräksestä tehty vanne jonka sisään valetaan.
Teräs kutistuu jäähtyessään enemmän kuin lasi.
Siksi vanne kiristyy tiukasti lasin ympärille ellei sitä vuoraa kuitupaperilla.
Teräsvanteen puuttuessa olen leikannut vain kuitupaperiin pyöreän reiän.
Paperin reunille on hyvä laittaa jotain painoa.
(paperireunus näkyy kuvassa 1).
<p/>
 Uunilevyn taytyy olla tarkoin suorassa, siksi vatupassi.
Jos toinen reuna on millin korkeammalla, sinne valuu millin paksumpi lasi. <br>
<strong>Niksi:</strong> Olen sahannut uunitiilestä kiilapareja joita käytän uunilevyn alla pylväiden
asemasta. Kutakin kiilaparia säätämällä on helppo säätää levy vaakasuoraan.<br>
 <p/>
Lasipalat lajitellaan värin mukaan ja pannaan kukkaruukkuun . 
Kukkaruukun reikää kannattaa suurentaa taltalla valumisen nopeuttamiseksi.
<p>
Kuvassa värit on pakattu kerroksittain. Tulos on erilainen, 
jos suikaleet asetelaan pystyyn kukkaruukkuun.
<p>
Tarvittava lasimäärä on laskettu taulukoisa <a href=../tekniikat/pyoreavol.html> pyöreille</a>
ja <a href=../tekniikat/neliovol.html> neliskulmaisille </a> sulatuksille
<p>
 Kukkaruukku tuetaan rengasmuotin yläpuolelle esimerkiksi
uunilevyn suikaleilla kuten kuvassa tai rautatangoilla..
Pieni reikä ruukussa ja korkea valumisväli jakaa värit pienikuvioiseksi.
isompi reikä ja matalampi korkeus pitää värit suurempina kuvioina. 
Kun lasi sulaa se valuu norona kukkaruukun
reiästä , ja leviää alustalle tasaiseksi levyksi. Polttolämpötila on
900-950 C. Kuva on otettu uunin kurkistusaukosta valumisen alkuvaiheessa.
Kuva kannattaa klikata suuremmaksi. Tarkkaile polttoa, se on valmis kun
ruukku on tyhjä ja noro katkennut. Valumisaika riippuu 
<ul>
<li>lämpötilasta</li>
<li>lasin määrästä</li>
<li>reiän koosta</li>
<li>ja lasilaadusta</li>
</ul>
siksi en voi antaa siitä taulukkoa. Se on parin tunnin luokkaa.
Helpointa on kurkistaa uuniin ja siirtyä jäähdytykseen kun valu on valmis.
Kaikissa uuneissa ei ole kurkistusreikää. 
Silloin joutuu avaamaan uunia kurkistusta varten.
Se vaatii<font  color="#FF0000"> tiettyä varovaisuutta</font>.
Vaatetuksessa ei saa olla keinokuitua ainakaan päälimmäisessä kerroksessa.
Itse käytän  puuvillakankaasta tehtyä pitkähihaista työtakkia.
Piilolinssit ja silmälasit pois.
Kun arkku-uunin kantta raottaa, sieltä lieskahtaa hyvin kuumaa ilmaa.
Seiso kannen sivulla kun avaat ja käytä villakäsineitä.
Ovimallisen uunin avaaminen ei ole ihan yhtä vaarallista, mutta kyllä sieltäkin lehahtaa kuumuutta joka voi kärventää
kulmakarvat.
<p>
Kun olet saanut uunin raolleen, voit avata lisää niin että näet sisään.
Katso mahdollisimman lyhyen aikaa. Kuuman uunin säteily tuntuu polttavalta kasvoilla
ja on <font  color="#FF0000">vaarallista silmille</font>.
Metalliverkosta tehty hienoreikäinen keittiösiivilä on yllättävän tehokas suoja kasvojen edessä.
<p>
Usein jää valun lopussa ohut napanuora lasista ruukkuun. Sen voi napsaista jäähdytyksen jälkeen poikki
ja kun kuumentaa uudelleen kiekkikiillotuksen lämpöön 760 C napa tasoittuu pois.
<p>
Valun lämpötilassa lasiin tarttuu väkisinkin erotusainetta uunilevystä.
 Sitä on hankala saada pestyksi pois. 
 Suositeltavin tapa on hiekkapuhaltaa pohja puhtaaksi. 
 Jos siihen ei ole mahdollisuutta täytyy turvautua 
 vesihiomapaperiin ja kärsivällisyyteen.

 <p>

<p>
Hyvin erikoisia kuvioita syntyy jos eri tavoin ladattuja ruukkuja on 
useampia yhtaikaa. Kukin muodostaa oman valumiskuvionsa, joka jossain vaiheessa
törmää viereisiin. <br>
Olen myös tehnyt kukkaruukkuun useampia reikiä.
<p>
<h3>Tekniikan muunnelmia</h3>

Monireikäinen ruukku mainittiin jo edellä. 
Olen nähnyt kuvia hyvin jännittävistä töistä joissa ruukun asemasta on ollut
laaja ristikko joka on tehty hitsauspuikoista. Lasinpalat ladotaan ristikolle
ja valuvat lukuisista reiistä muodostaen pieniä toistuvia kuvioita.

Jos uuni on matala, voi ruukun asemasta käyttää laakeata vatia, johon on porattu reiät.
Vadin coi tehdä savesta ja raakapolttaa. Ei lasitetta eikä erotusainetta.

Lasipalat voi myös koota keoksi uunilevylle ja antaa niiden sulaa levyksi.
Tätä olen käyttänyt epäsäännöllisten puhalluslasin jämäpalojen kanssa.
<p/>
<h3>Ruukkuvalun käyttötapoja</h3>
<p>Ruukkusulatuksen tuloksena on tavallisesti pyöreä 6-8 mm paksu lasilevy.
<p/>
Se sopii luonnostaan vadin tai kulhon aihioksi. 
Aihion voi myös slumpata muotin päälle maljakoksi.
Sen voi sahata - noin paksun lasin leikkaaminen ei ole helppoa - pieniksi ruuduiksi
joista tulee koruja kun sahausjäljen <a href="../tekniikat/liekkikiillotus.php">liekkikiillottaa </a>pois.

Muita aiheeseen liittyviä sivuja:
<table border bgcolor="#a0ffa0">
<tr>
  <td  width=100% align=left> 
  <a href="../tekniikat/pyoreavol.html"> pyöreän lasin määrä </a>
  </td>
</tr>
<tr>
  <td>
  <a href="../tekniikat/neliovol.html"> neliskulmaisen lasin määrä </a> </td>
</tr>
<tr>
  <td>
  <a href="../lahi/jamapalat.php"> Jäännöspalat</a>  
  </td>
</tr>
<tR>
  <td>
  <a href="../polku/polku2.html#pp32">  Erotusaineen tarttuminen ruukkusulatukseen </a>
  </td>
</tr>
<tr>
  <td>
  <a href="../tekniikat/slumppaus2.php"> Päälle slumppaus</a>  
  </td>
</tr>
</table>

</td>

