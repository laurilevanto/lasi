<html>
<h2>Pohjapuolen laatu</h2>

Fuusaulämmössä lasi on niin pehmeää että se omasta painostaan pyrkii asettumaan
alustansa muotoon, ja silloin alapintaan kopioituu alustan pintakuvio.
Valitettavasti ei ole löytynyt erotusaineena toimivaa kiillottuvaa materiaalia.

Yksi aloittelevan eteen tuleva ongelma onkin siistin nurjan puolen saaminen.
Kuitenkin esimerkiksi astiassa ulkopinnan laatu on tärkeä tekijä.
Märkätyöhön soveltuva nauhahiomakone tai tasohiomakone eivät kuulu ensimmäisiin hankintoihin.

Alapinnan laatuun voi kyllävaikuttaa monella tavalla. 

<h3>Tapa 1. Helppo mutta kallis</h3>
Thinfire tai muu ohut kuitupaperi jättää varsin sileän mattapinnan.
Lämpö on nostettava hitaasti jotta ilma ehtii laajeta ja poistua lasin alta.
Mahdollisimman matala fuusauslämpö ja pitkä haudutus on parempi kuin lyhyt
nopea poltto.

<h3>Tapa 2.Halpa mutta ei yhtä hyvä</h3>
Kun uusi uunipesu on kuivunut "maalaa" se pehmeällä siveltimellä ja 
kuumalla vedellä ensin yhteen ja sitten ristikkäiseen suuntaan.
Tämä auttaa pintaa tasoittumaan.

<h3>Tapa 3. Yksinkertainen mutta hyvä</h3>
Levitä erotusaine ja kuivaa se uunissa niin että muuttuu valkoiseksi.
Ota pieni lasinpala joka on uunissa pyöristynyt reunoilta.
 Esimerkiksi epäonnistunut riipus.
 Hio sillä pyörittävällä liikkeellä kokko pinta. 
 Tarkoitus ei ole poistaa materiaalia vaan tiivistää pinta sileämmäksi. 
 Sormin tunnet miten se siliää
 kun karkeudet painuvat sisään. Imuroi irtopöly pois.
 Samaa konstia voi käyttä laakeiden muottien pinnan parantamiseen.
 
<h3> Tapa 4. paras mutta työläs </h3>
 Tarvitset sopivankokoisen palan 2-3 mm kuitupaperia (4mm on liian kallista)
 Lisäksi tarvitset ikkunalasin palan joka on joka suuntaan muutaman sentin 
 tuota kuitupaperia isompi.
 Puhdista lasi huolella ja vahaa se auto- tai huonekaluvahalla.
 Kiillota viimeisen päälle.
 Sitten maalaa erotusainettaa paksu kerros tuohon vahatulle pinnalle.
 Paina kuitupaperi märkään erotusaineeseen ja kaulimella jyrää ilmakuplat pois.
 Nosta kuivumaan 1-2 yöksi.
 Nyt voit varovasti irrottaa kuitupaperin, 
 johon on muodostunut valettu sileä erotusaineen 
 pinta.
 
<h3> Tapa 5. Paista ja käännä</h3>
 Lasi fuusataan niin että lopullinen pinta on alaspäin. 
 Tällöin pinta joka jää alimmaksi on kertaalleen
 liekkikiillottunut. Jos lasi on yli kaksi kerrosta paksu, 
 on mahdollista nopeasti
 liekkikiillottaa toinenkin pinta ennenkuin alapuoli kopioi likaa muotin jälkiä.
 9 mm lasilla tämä voi tapahtua slumppauksen yhteydessä. 
 Tässä on muutamia eri mahdollisuuksia.
 
 <h3>Tapa 5A.</h3> Juttu onnistuu helpommin jos aihio on kohofuusattu niin että
 alapuolelle tuleva pinta ei kosketa muottia kuin pienten harjanteiden kohdalta.
 
<h3> Tapa 5b. </h3>Vaihtoehtoisesti  voi koristella muotin pinnan niin että 
lasi koskettaa vain  kuvioiden kohdalta.Koristeet voi tehdä vaikka kuitupaperista tai pursottaa
 paksua erotusainepuuroa kakkujen koristeluun tarkoiteulla pursottimella.
 
 <h3>Tapa 6. Hionta</h3>
 Pinnan voi hioa ja kiillottaa koneellisesti.
  Kaarevien pintojen käsittelyyn paras om märkä nauhahiomakone.
  Tasopintoja varten on erilaisia tasohiomakoneita. 
  Toisissa hioma-aine on vedebsekaisena
  lieteenä metallipinnalla, tosiin saa timanttipinnoitettuja laikkoja.
  
  Hionnan voi tehdä käsinkin, hiomatyynyillä tai märkähiomapaperilla.
  Kärsivällisyyttä ja paljon tylsiä TV-ohjelmia se vaatii.
  Käsin on vaikea saavuttaa kirkas pinta, mutta 600 gritin hionta 
  antaa jo satiinimaisen hohdon pintaan.
  
  Ideana on että karkealla välineellä korjataan suuret epätasaisuudet,
  sen jälkeen siirrytään puolta hienompaan (Grittiluku kaksinkertaistuu)
  ja hiotaan edellisen karkeuden naarmut pois.
  
  Kulmahiomakoneeseen saa myös tarrakinnittyviä kiekkoja.
  Olen itse käyttänyt niitä käsiporan päässä. Silloin nopeuden voi säätää
  paremmin. Usein on helpompi kiinnittää kone pöytään ja liikutella esinettä.
  Muista  suojalasit ja asetu niin että jos lasi särkyy palaset lentävät ohitsesi
  hiomakiekon tason suuntaan.
 