<html>
<h2>Lasityön turvallisuudesta</h2>
Annos määrittelee myrkyn (Paracelsus 1491-1541)

<h3>Materiaalien riskitaulukko</h3>
<table border bgcolor="ffffeo">
<tr>
  <td> <b>Materiaali</b></td><td><b>Riski</b></td><td> <b>Suojatoimenpide</b></td>
</tr>
<tr>
  <td> Levylasi</td>
  <td> viiltohaavt, siru silmässä ja hiomapöly <br>
  Lasipöly tai jauhe voi ärsyttää silmiä, ihoa ja hengityselimiä.</td>
  <td> a) Käytä aina suojalaseja leikatessa ja hionnassa <br>
 b) Käsineet suojaavat viiltohaavoilta. Lasin aiheuttamat haavat ovat usein puhtaita, 
  joten sidonta riittää <br>
  c)Käytä vettä sitomaan pölyä kun hiot tai kiillotat lasia. 
  Siivoa hiomajäte työn jälkeen kun se on vielä märkää. <br>
  Käytä pölynsuojamaskia os käsittelet kuivaa lasipölyä tai hienoa lasipulveria</td>
</tr>
<tr>
  <td> Lasimurska <br>
  fritti</td>
  <td> Kuten yllä. Lyijypitoinen lasimurska voi olla ärsyttävää tai myrkyllistä</td>
  <td> Katso kohta C) edellä</td>
</tr>
<tr>
  <td> Erotusaine</td>
  <td> Pöly voi aiheuttaa hengitysteiden ärsytystä. <br>
  Jatkuva altistus voi aiheuttaa pölykeuhkoa</td>
  <td> Käytä pölyltä suojaavaa hengityssuojainta kun käsittelet kuivaa jauhetta.</td>
</tr>
<tr>
  <td> Keraaminen <br> kuitumateriaali</td>
  <td> Ärsyttää ihoa, silmiä ja hengitysteitä, varsinkin jos kuitu on leikattua.
  Kuumennuksen jälkeen voi muodostaa hengitykselle vahingollista pölyä</td>
  <td> Vältä käsittelyä ilman käsineitä. Käytä hengityssuojainta. 
  Puhdista lasiin tarttunut kuitujäämä vedellä.
  Hävitä käytetty materiaali suljetussa pusseissa.</td>
</tr>
<tr>
  <td> Thinfire <br>kuitupaperi</td>
  <td> Hajoaa poltossa pölyksi</td>
  <td>Katso keraamisen kuidun kohdalta. Varo hengittämästä pölyä. 
  Poista uunilevyltä kostutettuna.</td>
</tr>
<tr> 
  <td>Vahat</td>
  <td> Ylikuumentunut tai palava vaha vapauttaa aineita jotka ärsyttävät hengitystä j
  a ovat   mahdollisesti sypää aiheuttavia</td>
  <td> Vältä vahan ylikuumenemista. Sulata vahamallineet höyryttämällä eikä
  polttamalla. Markkinoilla ei ole vahan huuruja vastaan tehokasta hengityssuojainta.
  Tuuleta tila huolellisesti ja vältä oleskelua vahan huuruissa.</td>
</tr>
<tr>
  <td>Kipsi</td>
  <td> Ärsyttää silmiä, ihoa ja hengitysteitä. Miedosti emäksinen ja
  pitkäaikainen kontakti vai vaurioittaa ihoa. 
  Kovettuessaa kuumenee huomattavasti ja saattaa polttaa 
  jos esim yrittää kipsivalosta kädestä.</td>
  <td>Käytä suojalaseja ja pölysujainta sekoittaessasi muottimateriaaleja. 
  Samoin muotin purkamisessa. Käytä suojaavaa käsivoidetta tai käsineitä
  estämään ihon kuivumista.
  </td>
</tr>
<tr>
<td>Piihiekka</td>
<td>Pöly ärsyttää hengitysteitä, ja jatkuvasti altistettuna sairastuttaa pölykeuhkoon.</td>
<td> <i>Vältä sen käyttöä muottiaineena tai hiekkapuhalluksessa</i>. Käytä hyvää
hengityssuojainta ja huolehdi tuuletuksesta</td>
</tr>
<tr>
<td> Talkki</td>
<td> Ärsyttää hengitystä ja pöly ärsyttää silmiä.</td>
<td>  Käytä hyvää
hengityssuojainta ja huolehdi tuuletuksesta</td>
</tr>
<tr>
   <td>Lyijy </td>
   <td> Polyä tarttuu käsiin ja imeytyy ihon läpi. Vaikutus kumuloituu, se poistuu hitaasti elimistöstä.
   Riski on todellinen <i>ammattimaisessa lyijykiskotyössä</i>.</td>
   <td>Kädet on pestävä huolella aina lyijyn käsittelyn jälkeen. Ei tupakointia tai ruokailua työtilassa.</td>
</tr>
<tr>
   <td>Tina</td>
   <td>Lyijypitoinen tina sisältää saman riskin kuin lyijy</td>
   <td>Käytä lyijytöntä tinaa. Muutoin samat ohjeet kuin lyijyn kanssa.</td>
</tr>
</table>
Lähde <a href="#besafe"> [1] </a>

 <p><strong>Silmävammat</strong> ovat vaarallisimmat. 
     Lasinsiruja vastaan auttavat suojalasit. <br>
     <font  color="#FF0000">Käytä niitä aina leikatessa ja lasin hionnassa.</font> <br>
     Itse  käytän paljon muovista visiiriä.
     Tavalliset silmälasit mahtuvat sen alle suojaan. 
     </p>
     <p>
        <i>Jos silmään on joutunut esimerkiksi pieni metallisiru, 
         lasikuidun tai lasin kappale, 
        voi niitä olla hankalampaa havaita terveyskeskuslääkärin tutkimusvälineillä.
         Tällöin saatetaan tarvita silmälääkärin tekemä tutkimus biomikroskoopin avulla.
         
Itsehoito: <br>
Silmän hieromista tulee välttää, jottei sarveiskalvon pintasolukko vaurioituisi lisää. 
Pienemmät roskat poistuvat usein kyynelnesteen mukana. 
Silmässä voi olla epämukava tunne useamman tunnin ajan 
roskan poistumisen jälkeen. 
Jos epämukava tunne muuttuu edelleen pahenevaksi kivuksi, 
on syytä hakeutua terveyskeskuslääkärin tutkimuksiin 
mielellään saman vuorokauden aikana. 
Vierasesineen poistaminen riittävän varhaisessa vaiheessa 
nopeuttaa silmän pinnan paranemista.
        </i>
     </p>
     <p>
     Lähde: http://www.terveyskirjasto.fi/terveyskirjasto/tk.koti?p_artikkeli=dlk00925
     </p>
     
     
     <strong>Lämpösäteily</strong> on kavala vaara joka uhkaa silmiä
     jos katsot kuumaan uuniin. 
     Sen vahingot ovat kumulatiivisia, kertyvät huomaamatta.
     Siitä lähemmin uunien yhteydessä. 
     <em>Jos käytät pinnoitettuja silmälaseja</em> (heijastussuoja, itsetummenevat, 
     sävytetyt) lämpösäteily voi samentaa ne.
     <font  color="#FF0000"><strong>Jos käytät piilolinssejä älä missään
      oloissa kurkista kuumaan uuniiin.</strong></font>
     Tulikuuma ilma saattaa käryttää kulmakarvat jos avaat uunin tai kurkistusreiän.
     Älä katso kurkistusreikään puolta metriä lähempää ja vain 10 sek kerralla.
     Jos työsi vaatii pidempää seurantaa käytä hitsauslaseja ja riittävää valoa.
     <em>Didymium lasit</em>, <em>eivät suojaa lämpösäteilyltä</em> 
     vaikka helmentekijät niitä käyttävät. 
     <p>
      <b>Turvallinen vaatetus</b> on tärkeä varokeino. Sormukset ja korut pois, 
      ei väljiä hihoja
      jotka voivat tarttua kiinni. Silmälasit käsiteltiin jo edellä.
      Keinokuidut ovat palovaarallisia. Jotkut leimahtavat liekkiin hyvin vähästä,
      toiset voivat varottamatta sulaa ihoon kiinni. 
      Jos joudut työskentelemään avoimen uunin edessä
      on kaiken - alusvaatteita myöten - oltava villaa tai puuvillaa.
      <p>
      <b>Suojakäsineitä</b> on hyvä olla muutamaa lajia. 
      Hyvin istuvat tukevat käsineet lasien
      käsittelyyn. Itse käytän halpoja näppylähanskoja. Joissakin töissä voi tarvita
      kemikaaleilta ja pölyltä suojaavia käsineitä. 
      Yhdet pitkät kuumuudelta suojaavat käsineet on hyvä olla.
      Kevlar-käsineet ovat parhaat mutta kalliit. 
      Itselleni olenlöytänyt muoviteollisuudessa käytetyt käsineet.
      Hiukan kömpelöt mutta kestävät 350 C asti.
 
     <p><strong>Pikkuhaavat</strong> on yleisin riski. 
     Vanhat pehmeät nahkasormikkaat suojaavat.  Itse käytän usein
     halpoja näppylähanskoja.
     Pidä lapset ja lemmikit loitolla lasinsirujen vaarasta.
    <em> Älä koskaan yritä ottaa kiinni putoavaa lasinpalaa.</em>
     <p>
     Kun nostelet lasilevyjä, pidä kiinni yläreunasta, ei sivuilta.
     Jos lasi luiskahtaa, sinulle jää vielä sormet.
     <p>
     Ikävimpiä ovat olleet pistohaavat terävistä lasinkärjistä. 
     Niitä saa kun etsii jotain palasta silppulaatikosta. 
     Vähitellen olen oppinut katkomaan pois terävimpiä 
     kärkiä, joita tulee mm ympyrän leikkaamisessa.
          <p>
    <b><font color="#FF0000"> Laastaripakkaus </font></b>on hyvä olla lähellä. 
    Apteekista saa myös kätevää spray-laastaria. Pala talouspaperia maalarinteipillä
     on parempi kuin sideharsotuppo sormessa.<br>
     <p>
     <b>Lasinsiru sormessa:</b>
     Joskus saa sormiin ihan pieniä lasinsiruja joita ei näe, muta tuntee.
     Tippa pikaliimaa tai kynsilakkaa siihen kohtaan. Kun liima on kovettunut
     roska lähteen sen mukana pois.
     <p><strong>Palovammat</strong> ovat hyvin harvinaisia uunisulatuksessa. 
     Aloe Vera helpottaa kirvelyä.
     <p><strong>Vaarallisia aineita </strong> käsitellään vähän. 
     Lasin etsauksessa käytetään erittäin vaarallista <i>fluorivetyhappoa</i>. 
    <font  color="red"><b>Älä edes ajattele</b></font> 
    sen käyttöä ilman erillistä koulutusta.
    
     <p>
     Onneksi on turvallisempi vaihtoehto <i>etsaustahna</i>. Sekään ei ole vaaratonta.
     Sille on erillinen <a href="../tekniikat/etsausturva.php">turvaohjeensa </a>.
     Happosyövytys ei ole mitenkään väistämätöntä.  
      <a href="../tekniikat/etsausturva.php">Etsauksesta on oma jaksonsa  </a> 
     Hiekkapuhallus korvaa sen lähes aina.
     <p> Jos käyttää<i> asetonia</i> lasin puhdistukseen säännöllisesti on syytä kasitellä
     sitä varovasti - suojakäsineet, varo hengittämästä. Asetonin tilalla on parempi käyttää
     Sinolia. Asetoni on herkästi haihtuvaa ja <font color="red"><i>erittäin palovaarallista</i>.</font>
     <p>
     <b>Lyijy</b> on myrkyllistä. Lyijypitoisia laseja ei saa käyttää 
     ruoka-aineiden kanssa kosketukseen tulevilla pinnoilla. Käytä aina
      kirkasta päälilasia ruoka-astioiden teossa.
     <p>
     <strong>Haitallisia aineita</strong> on uunityössä vähän. Suojakäsineet ja saippuapesu käsittelyn jälkeen riittää useimmiten.
     <p>
     <strong>Pölyongelmaa</strong> on. 
     Lasipöly, jota syntyy hionnassa on haitallista keuhkoille 
     mutta ei välittömästi vaarallista.
   Elimistö ei poista sitä kuten muita pölyjä. <br>     
     Hiontakoneita käytetään märkänä. joka sitoo kyllä pölyä, 
     mutta kun pölyiset pisarat kuivuvat ympäristöön,
     pölyä voi nousta hengitettäväksi asti.
  <p>
     Uunissa olleesta kuitupaperista tulee myös vaarallista piipölyä. 
     Paksumman keraamisen kuitulevyn muokkauksessa - esim muottien teossa -
     irtoaa teräviä neulasia, jotka kutiavat ihossa pitkään. Käsineet suojaavat.
     Samoin vanhojen muottireseptien pii- tai kvartsihiekasta leviää vaaaralliseksi
     luokiteltua pölyä. Sitä ei onneksi tarvitse käyttää.
     Käytä herkästi <i>pölynsuojanaamaria</i>.
    <em> Hiekkapuhalluksessa</em> on omat pölyongelmansa. 
    Samoin jos teet itse muotteja kipsiseoksista
     tai keramiikasta.
     <p><b>Allergia</b> ei yleensä ole ongelma. 
     Lasikorujen ripustuksessa käytetään usein 
     Kanthal A1- 
     tai nichrome -lankaa joka saattaa aiheuttaa allergiaa tekijälle tai käyttäjälle.
     <p>
     <b>Koneet </b>vaativat aina huolellisuutta.
      Lasitöissä tarvitaan usein vettä ja sähkölaitetta.
      Se on aina mietityttävä yhdistelmä. Minipora on kätevä kone, joka on aika
      aikaisin hankintalistalla. Verkkokäyttöiseen saa taipuisan jatkoakselin,
      joka pitää koneen kauempana märästä. Löytyy myös malleja joissa on akut tai
      muuntaja 12 v jännitteelle.
      <p>
      Pyörivissä laitteissa on aina takertumisen vaara. Pidä pitkät hiukset sidottuna,
      sormukset ja korut pois. Älä käytä väljiä hihoja, löysiä puseroita tai
      muuta takertumavaaraa aiheuttavaa vaatetusta.
      <br>
      Pyörivissä laitteissa, miniporasta alkaen, on aina vaara että terä nappaa
      työkappaleen mukaansa ja lennättää sen kuin frisbeen.
      <br> <b>Suojalasit</b> <font  color="#FF0000">aina koneiden kanssa</font>
       ja
     <strong>kuulosuojaimet</strong> voivat olla tarpeen koneita käytettäessä. 
     Ilman meluisia koneitä
     pääsee kyllä pitkälle.
     <p><strong>Paloturvallisuus</strong> on muistettava. 
      Seuraa uunin valmistajan ohjeita. 
      Useimmille uuneille turvallinen etäisyys on puoli metriä
      palavasta materiaalista. Koskee myös muistiinpanopapereita!
     Puurakennuksessa pitää ajatella erityisesti kattoon suuntautuvaa lämpöä,
     ja lattialle vahingon sattuessa valuvaa kuumaa lasia. Kumpaankin suuntaan voi
     lisätä palamattomat suojalevyt.
     Pidä paperit ja muovit kyllin kaukana uunista. 
     Uuni itse on hyvin paloturvallinen.
     Paikallinen palotarkastaja piti uuniani pienempänä riskinä kuin televisiota
     tai sähköhellaa. Ylimääräinen palovarotin uunin lähellä voi
     rauhoittaa mieltä.<p>

     Älä kokeile <em>vahamallineella</em> valuja jollet osaa.
     <p>
     <strong>Sähköturvallisuuden</strong> kannalta Suomessa myytävät 
     uunit ovat turvallisia, jos ne on asennettu oikein. 
     Anna asennus valtuutetulle sähköliikkeelle ellei uunisi ole
     pieni,suoraan  220V/10A pistorasiaan tarkoitettu.
     Monet pientyökalut käsittelevät lasia märkänä,
      Kytke ne <em>ehdottomasti</em> 
     maadoitettuun pistorasiaan.
     Uunissa pitää olla turvakytkin joka katkaisee virrat kun avaa uunin.
   <i>  Ota silti tavaksi skatkaista virta myös kytkimellä ennen avaamista</i>.
     <p>
     Uuni ja hiekkapuhalluksen kompressori käyttävät suurta energiamäärää. Ne
     voivat kuormittaa talon verkkoa ja aiheuttaa johtojen kuumenemista.
     Jos olet epävarma, varmista sähköliikkeestä johtojen virrankestävyys.
     <p/>
     Lähteet <br>
     [1] <a name="besafe">
     <a href="../liitteet/lahteet.php#be-safety"> Bullseye Safety Tips </a>
    <p/>
<table border align=center>
<tr> <td bgcolor="#c0ffc0">
<a href="../tekniikat/etsausturva.php">Etsauksen turvaohje</a>
</td>

</tr>

</table>
     

</html>







