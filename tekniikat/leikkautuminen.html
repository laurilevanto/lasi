<html>
<h2>Lasin leikkaus</h2>
<table border width="50%" align=center bgcolor="#e0ffe0">
<tr>
  <td colspan=3 bgcolor="#ffffff">Tämä on pitkä luku, joka jakautuu kolmeen alueeseen</td>
</tr>
<tr> 
  <td bgcolor="#ffffff"> Leikkausprosessi   </td>
  <td> <a href="./leikkaus.php"> Viirun vetäminen </a> </td>
  <td> <a href="./aukaisu.php"> Leikkauksen aukaisu </a> </td>
</tr>
</table>
Levylasin luonteesta johtuu että sen pintoihin vaikuttaa 
heikko vetojännitys, ja ydin on vastaavasti kevyesti puristuksessa. 
Lasin leikkaaminen on kaksivaiheinen prosessi. <br>

<ul>
  <li>1. Ensin vedetään lasiveitsellä viiru toiselle puolelle lasia.
  Se katkaisee vetojännityksen siltä kohdin,ja voimat eivät ole enää
  tasapainossa. Samalla syntyy voimakas puristusalue lasin sisään.
  </li>
  <li>2. Kun lasia taivutetaan viirun kohdalta - viirusta poispäin - sauma aukeaa
  ja lasi taittuu viirun kohdalta.
  </li>
</ul> 
<h3>Leikkausprosessi</h3>
<table align="center">
 <td>
     <img src="./leikk-graph2.jpg" align=center width=400> <b>leikkauskuva</b></img> 
 </td>
</table>
<br>
<p>
<b>A</b>-kohdassa näkyy sivukuvana ehjässä lasissa luonnostaan olevat jännitykset.
Ydin jatkaa jäähtymistä pidempään, ja sen myöhäisempi lämpökutistuminen aiheuttaa heikon
puristuksen pinnoille ja vetojännityksen lasin sisään.
<p>
<b>B</b>-kohdassa näkyy että yläpinnan puristus on katkaistu viirulla (1), siihen jää heikko veto
viirusta poispäin. Lasin sisälle syntyy painealue (2) ja vastaava vetojännitys sivusuuntaan.
Tämä pyrkii aukaisemaan railoa.
<p>
lasiveitsen rissa kohdistaa työpaineen hyvin pienelle alueelle. 
Paikallisesti, vajaan neliömillin alueella paine on niin suuri että se murskaa lasin pinnan, ja muodostaa painealueen syvemmälle.
Jos viirun antaa olla avaamattomana, siihen syntyy mikrohalkeamia jotka
purkavat painealueen jännitystä. Näin syntyy halkeaman alkuja väärään suuntaam.
Leikkausöljy vähentää niiden syntymistä.
<p>
<b>C</b>-kohdassa loiva taivuttaminen (mustat nuolet) tuo paljon lisää vetoa yläpintaan 
(vihreät nuolet) ja puristusta alapintaan.
Railon auetessa vedon vaikutuskohta siirtyy alemmas ja puristus (2) pienenee. 
Piioksidin verkko katkeilee säie kerrallaan, samalla tavalla kuin
vetoketjua aukaisisi.

<table width=100%>
  <td align="right" bgcolor="#e0ffe0"> 
  <a href="./leikkaus.php" > jatkuu: <b>Viirun vetäminen</b> </a></td>
</table>
</html>