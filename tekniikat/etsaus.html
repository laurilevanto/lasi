<html>
060708
<h1>Lasin etsaus</h1>
Etsauksella ali hapottamisella tarkoitetaan lasin pinnan syövyttämistä hapolla. Amerikkalainen kielenkäyttö
puhuu etsauksesta myös hiekkapuhalluksen yhteydessa. Meillä onneksi on selvästi eri sanat 
näille.Etsaamalla siis luodaan mattapintaista kuviointia lasiin. Sileällä kirkkaalla
peruslasilla etsauskuvio näkyy parhaiten. Ikkunalasi ja peilit soveltuvat hyvin
etsaukseen, mutta valmiita maljakoita ja pullojakin voi koristella etsaamalla.
<h2>Fluorivetyhappo</h2>
Perinteinen etsusaine on ollut fluorivetyhappo. Yksinään käytettynä se syövyttää
lasiin mattapinnan. Jos siihen lisätään typpihappoa niin oikeassa kuumuudessa se
kiillottaakin lasin pintaa. Kaiverruskoristellun kristallin urat saadaan näin kirkkaiksi.

Fluorivetyhappo on <b>hirvittävän vaarallista</b>. Se on paitsi voimakkaasti syövyttävää
myös myrkyllistä nieltynä. Se sitoutuu kudoksiin jopa ehjän ihon läpi ja on siksi
vaikeaa poistaa vahingon sattuessa. Se höyrystyy voimakkasti jo huoneenlämmössä
ja voi aiheuttaa keuhkovaurioita. Elimistöön päästyään se sitoo kalkkia ja tuhoaa
veren ja luuston kalkkivarantoja.

Vaarallisuuden takia useimmat lasialan oppilaitokset eivät edes
uskalla opettaa sen käyttöä. Se vaatii vetokaapit, haponkestävän ilmastoinnin,
tiiviit suojapuvut, raitisilmanaamarit ja paljon muuta 
johon ei normaalioloissa ole mitään mahdollisuuksia.
Siihen emme koske. Piste.

<h2>Etsaustahnat</h2>
<table border align="center" bgcolor="#ffadb6">
  <td> Lue ehdottomasti <br>
  <a href="etsausturva.php"> <h2>Turvallisuusohje</h2></a>
  </td>
</table>
<p>
Markkinoille on tullut etsaustahnoja joiden vaikuttava aineosa on 
ammoniumbifluoridi. Tämä on <b>yhtä vaarallista</b>. Itse asiassa etsauksessa
vapautuu fluorivetyhappoa joka tekee työn. Tahnassa on kuitenkin lisäaineita,
jotka tekevät sen käsittelyn helpommaksi ja riittävää varovaisuutta noudattaen
melko turvalliseksi. Eri valmistajien tahnat eroavat hiukan toisistaan, mutta ovat
kyllin samankaltaisia että yhteiset ohjeet kelpaavat.
<p>
Kun ostat etsaustahnaa <i>vaadi</i> mukaan valmistajan turvallisuusohje. 
Ikävä kyllä valmistajien käyttöohjeet vähättelevät aineen vaaroja. Ole paljon
varovaisempi.
Tähän liittämäni ohje on koottu useiden eri ohjeiden perusteella 
ja tarkoitettu kattamaan myös tilanteet joissa
käsitellään suurempia pintoja tai työskennellään tahnan kanssa toistuvasti.
(Mikäli käsittelet etsaustahnaa ammattimaisesti tai annat työntekijöiden 
tai oppilaiden käsitellä ainetta eivät käyttöhjeet riitä. Hanki ja lue <i>virallien
tuoteturvaseloste.</i>)
<h2>Etsaustyön kulku</h2>
<ul>
<li>1. Suunnittele työ paperille. Voit tarvita useita kopioita. Jollei kopiokonetta
ole käytettävissä tee piirros läpikuultavalle paperille ja kopioi käsin valoa vasten.
</li>
<li> <b>Lue 
<a href="./etsausturva.php">turvallisuusohje </a></b> ja pidä se käsillä mahd. lääkärissä käyntiä varten.
</li>
<li> Järjestä työtila turvalliseksi. Suojaa työpöytä sanomalehdellä. Jos juoksevaa
vettä ei ole, varaa kaksi vesiastiaa, toinen lasin ja toinen itsesi puhdistukseen.
</li>
<li> Pese rasva pois käsiteltävästä lasipinnasta huolellisesti. Jo tässä vaiheessa kannattaa
käyttää suojakäsineitä ettei uusua sormenjälkiä tule. Aseta kuivatttu lasi työpöydälle.
</li>
<li>Seuraavaksi valmisteaan maski  jolla rajataan syövytettävä alue.
Ohjeet suosittelevat tarrakalvoa (kirjanpäällystyskalvo) mutta olen huomannut että
maalariteippi on helpompaa leikata ja pitää paremmin. Muovikalvoa leikatessa kapeat
kohdat helposti liukuvat tai irtoavat. 
<p>
Piirrä kuva kalvolle pysyvällä ei-vesiliukoiella tussilla. Irrota taustapaeri
ja peitä lasi kalvolla. Hankaa se vaikka paperitupolla tiukasti kiinni. Varo kuplia ja poimuja.
Jos olet epävärma kopiointitaidostasi voit liimata piirroksen kevyesti kalvolle
ja leikata moelmpien läpi.
<p>
Maskin leikkaamiseen tarvitaan terävä veitsi. Kertakäyttöinen kirurginveitsi on mainio.
Niitä saa apteekista. Askarteluveitsi, hyvä mattoveitsi tai partaterä käyvät myös.
Valitettavasti lasia vasten leikkaaminen nopeasti pilaa veitsen kärjen.
Olen käyttänyt sellaista askarteluveistä, jonka kärjestä voi napsaista palan pois.
Nosta kalvo varovasti pois etsattavilta alueilta. Varmista että terävissä kielekkeissä
tai lahdelmissa kalvo on pysynyt kiinni. <br>
Toinen tapa  on peittää lasin pinta sulalla
vahalla. Kun se on jäähtynyt voit puutikulla kaapia etsattavat kohdat puhtaaksi.
</li>
<li> Nyt on aika ottaa henkilökohtaiset suojaimet käyttöön. Katso turvallisuusohjetta.
On hyvä ideä peittää hiukset lakilla tai huivilla. Karanneen suortuvan helposti
pyyhkäisee sivuun saastuneella käsineellä. Ei ole hätävarjelun liiottelua peittää
myös kasvojen alaosa huivilla. tahnasta nousevat huurut voivat ärsyttää nenää
ja sitä tulee huomaamattaan hipaisseeksi.
</li>
<li> Järjestele etsaustarvikkeet työpöydälle selkeästi.
- etsaustahnapullo
- sivellin (minä olen käyttänyt myös muovista kahvilusikkaa levittämiseen)
- kello näkyville.
- pyyhkimispaperia.
- roskapussi
</li>
<li> levitä etsaustahnaa tasainen, ei kovin ohut kerros paljastuneille lasipinnoille.
 Käyttöohjeiden odotusajat ovat usein optimistisia, 5-10 min. Ikkunalssille olen
 kayttänyt 10-20 min ja Bullseyen lasille selvästi enemmän. 
 Jos etsaat kierrätetyllä tahnalla (selitys jäljempänä) ajat pitenevät vaikuttavien
 aineiden vähetessä.
 <p>
 Älä kumarru työn yli levittäessäsi ainetta vaan istu tai seiso suorana niin
 että hengitys ja silmät ovat kauempana huuruista. Käyttämäni tahna on melko
 hajutonta toisin kuin esim Vari-Etch joka varoittaa katkullaan.
 <p>
 Tahna levitetään paljaisiin kohtiin, mutta on parempi että se hiukan leviää
 myös maskin päälle.<br>
 Muista sulkea pullo tiukasti kun olet valmis.
 </li>
 <li>
 Kannattaa poistua puhtaaseen ilmaan siksi aikaa kun tahna tekee työtään. Pese
 käsineet tauolle lähtiessä.
 Valitettavasti etsauksen edistymistä ei voi seurata. Täytyy vain toivoa että
 oli varannut oikean ajan.
 </li>
 <li>
 Vaikutusajan päätyttyä 
 - kaavi talteen tahna mahdollisimman tarkoin (katso <a href="#kierratys"> kierrätys) </a>
 - loppu aine pestään pois runsaalla vedellä. Sitten poistetaan maski
 ja pestään taas. Tällä kerralla vedesä voi olla tilkka etkkaa 
 poistamassa kalkkisaippuaa ja neutraloimassa happoa. <br>
 Pettymys on suuri kun mitään ei näy. Vasta lasin kuivuttua tulee
 valkoinen mattapinta näkyviin.<br>
 pese myös käsineesi huolellisesti.
 </li>
 <li> Aika siivota jäljet. Kerää kaikki saastuneet maskinpalat ja paperit
 jätepussiin. Hävitä ne turvaohjeen mukaisesti. <br>
 Kerää kaikki käyttämäsi etsaustarvikkeet yhteen ja <b>lukitse</b> ne kaappiin.
 Lopuksi otetaan käsineet pois ja pestään käsiä pitkään puhtaassa vedessä.
 On hyvä vielä käyttää jotain käsivoidetta.
 </li>
</ul>
<a name="kierratys"><h2> Etsaustahnan kierrätys</h2> </a>
Kaavi käytetty tahna talteen johonkin tiiviiseen <b>muovi</b>rasiaan. Pieni Tupperware-
astia on mainio. Säilytyspurkki ei saa olla lasia, metallia tai keramiikaa.
Aineen voi käyttää uudelleen. Vähitellen se menettää tehoaan.
Sen voi nuorruttaa lämmittämällä vesihauteessa 60 asteeseen, jolloin se tehostuu taas.
Älä laimenna vedellä.

<h2>Muuta etsaustekniikkaan liittyvää</h2>
"Pajut" -työssä olen käyttänyt pintavärjättyä lasia ja syövyttänyt väripuolelle.
Pidempi aika olisi syövyttäny taustan valkoisemmaksi.
<p>
Yhdessä työssä olen myös kokeillut kaksipuolista etsausta. Osa kuviosta on syövytetty
takapinnalle. Näin syntyy hieman kolmiulotteisuutta kuvaan.
<p>
Etsausjälki luonnollisesti katoaa liekkikiilloituksessa tai muussa poltossa.
Siksi ei sen päälle voi laittaa päälilasia ja slumppaus pitää tehdä ennen etsausta.
<p>
Dikroidipintaa voi etsata. Irid-pinta tuntuu vastustavan sitä.
<h2>Mattapinta muulla tavoin</h2>
Isot pinnat on helpompi hiekkapuhaltaa. Siihen kuitenkin tarvitaan kalliimmat
välineet. Voit kysyä jostain autokorjaamosta, pintakäsittelylaitoksesta tms.
Voivatko he hiekkapuhaltaa työsi. Hiekkapuhallettu jälki on yleensä karkeampaa ja 
vähemmän valkoista. Kyllin syvä hiekkapuhallus taittaa valoa kauniisti.
<p>
Jäljellä on ainakin kaksi muuta tapaa. lasiin poltettavia emaleja saa sekä
kiillottuvina että mattana. niiden kanssa voi valita mattapinnan värinkin.
Sen lisäksi askarrteluliikkeet myyvät lakkaa, joka antaa lasille matan
pinnan. Sen kestävyydestä minulla ei ole tietoa.





