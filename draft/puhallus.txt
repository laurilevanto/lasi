http://www.studiosara.fi/studiolasi_historia2.html
Sara Hulkkonen

Keisari Augustuksen aikoihin (27 eKr ?14 jKr) keksittiin, että lasia voi muotoilla puhaltamalla. Vuonna 50 jKr lasia valmistettiin puhaltamalla koko Rooman valtakunnan alueella. Valamalla jatkettiin koristeesineiden ja etenkin korujen valmistusta. Lasista tuli suosittu, jokapäiväinen käyttöesine kaikissa yhteiskuntaluokissa. Esimerkiksi sotilaiden suosiossa taisivat olla gladiaattoriaihein kaivertamalla koristellut pullot, joita on löydetty vanhoilta sotilasalueilta Keski-Euroopassa.
* * *
 Angelo Barovier kehitti noin vuonna 1450 Cristallon, erittäin kirkkaan ja puhtaan värittömän lasimassan. Huolella valitut raaka-aineet puhdistettiin ja tarkkuutta noudatettiin mängin sekoituksessa. Lasihiekka saatiin Ticino-joen penkoilta, se paahdettiin ja hiennonnettiin pulveriksi epäpuhtauksien poistamiseksi. Liuottimena käytettävää soodaa saatiin poltettujen meriheinien tuhkasta jota tuotettiin Syyriasta ja Egyptistä. Paikallisten kasvien käyttö oli kielletty huonon laatunsa vuoksi. Piedmontin manganeesilla mänki vastavärjättiin värittömyyden parantamiseksi. Barovierin reseptin mukaan valmistettu lasi oli hyvin kirkasta ja puhdasta ja sillä oli korkea viskositeetti. Cristallosta oli mahdollista puhaltaa hyvin ohuita esineitä. Samanaikaisesti cristallon kanssa käytettiin myös toista reseptia, vetrum blanchumia. Todennäköisesti meidän päiviimme asti säilyneet esineet ovat jälkimmäisen reseptin mukaan valmistettuja sillä cristallon ongelmana oli lasisairaus, jonka seurauksena esine alkoi säröillä ja lopulta hajosi. Huomattavaa kuitenkin on, että lasin särkyminen, hajoaminen oli hieno ja asianmukainen osa materiaalin elämää ja täysin hyväksyttävissä. Kestävyys ei todellakaan ollut tärkein tavoiteltava ominaisuus.
* * *
Lasinpuhallusta Suomessa 

 Suomen ensimmäinen lasihytti perustettiin vuonna 1681 Uudessakaupungissa.Ruotsalaisen Gustav Ljungin perustama yritys toimi neljä vuotta ennen tuhoutumistaan tulipalossa. 

   
 
   Ensimmäisissä kotimaisissa lasitehtaissa valmistettiin pulloja sekä ikkunalasia. Vanha suomalainen lasi on yleensä vihertävää tai rusehtavaa sävyltään. Väri johtuu kotimaisen kvartsihiekan rautapitoisuudesta. 
Vuonna 1793 perustettu Nuutajärven lasitehdas toimii edelleen ja kuuluu nykyään osana HackmanDesignorkonserniin (Iittalaan). Tässä maamme vanhimmassa yhä toimivassa lasitehtaassa puhalletaan käsityönä mm. Oiva Toikan suunnittelemia lintuja ja Kerttu Nurmisen suunnittelemaa suosittua Mondo-viinilasiastiastoa. 
Suomalainen 1940?50 -lukujen lasi on tehnyt maamme lasitaidetta tunnetuksi myös kansainvälisesti. Tunnetuimpia lasimuotoilijoita ovat Aino ja Alvar Aalto, Gunnel Nyman, Saara Hopea, Kaj Franck, Tapio Wirkkala sekä Timo Sarpaneva. 
Suurten lasitehtaiden lisäksi nyky-Suomessa toimii parisenkymmentä pientä lasihyttiä, joista muutamat ovat keskittyneet studiolasitaiteeseen.


STUDIOLASI
Perinteisesti studiolasiksi kutsutaan kuumana työstettyä taidelasia, jonka on suunnitellut ja valmistanut sama henkilö. 
 
 
   
http://www.studiosara.fi/studiolasi.html   
   Studiolasitaiteilijat työskentelevät itsenäisesti joko omissa tai muutaman taiteilijan yhteiskäytössä olevissa pienissä lasihyteissä. Nykyään studiolasia valmistetaan paitsi puhaltamalla myös erilaisin uunitekniikoin kuten esimerkiksi pâte-de-verre- ja muottiinsulatusmenetelmin. Studiolasin tekijälle lasinvalmistus on taiteellinen, luova prosessi.
Studiolasiliikkeen juuret ulottuvat 1920-luvun Ranskaan, missä fauvisteihin kuulunut taidemaalari Maurice Marinot ajatteli, että lasin valmistusprosessi voi olla yksi taiteilijan keinoista luovaan ilmaisuun. Muotoilijan (taiteilijan) ja käsityöläisen tulisi tällöin olla yksi ja sama henkilö. Marinot itse opetteli lasinpuhalluksen taidon ja työskenteli lasin parissa vuosina 1911-1937. 
Vuonna 1962 Yhdysvalloissa taiteilija Harvey K. Littletonin järjesti Toledon taidemuseossa lasiworkshopin, jossa rakennettiin pieni studiokäyttöön soveltuva lasiuuni. Toledon lasitapaamisessa oli mukana myös saksalainen lasitaiteilija Erwin Eisch. Littletonin ja Eischin kohtaaminen johti studiolasiliikkeen perustamiseen. Molemmat olivat tahoillaan jo aiemmin ajatelleet Marinot?n tapaan, että myös lasi voi olla taiteilijalle sopiva keino luovaan ilmaisuun siinä missä savi, öljyvärit ja muut materiaalit. Esimerkkinä studiolasiliikkeen perustajilla olivat omissa ateljeissaan työskentelevät studiokeraamikot. 
Studiolasiliikkeen taustalla e li vahvana taiteilijoiden/taidekäsityöläisten huoli lasiteollisuuden automatisoitumisesta, jolloin arvokas käsintekemisen taito unohtuu. Perinteisen käsityötaidon säilyttäminen ja kehittäminen onkin yksi studiolasin peruspilareista. Studiolasiliikken myötä lasinpuhallus on tullut takaisin lähelle ihmistä lähes samanalaisena käsityötaiteena kuin se alkujaan oli ajanlaskumme alussa. 
Ensimmäisen eurooppalaisen studiolasiliikkeen inspiroiman lasihytin rakensi ruotsalainen Åsa Brandt, joka on vuodesta 1968 työskennellyt omassa hytissään. 
Perustan suomalaiselle studiolasitaiteelle 1970-luvulla loivat Mikko Merikallio ja Heikki Kallio. Tänä päivänä Suomessa toimii muutamia studiolasitaiteeseen keskittyneitä lasihyttejä.
**************************
<a href="http://www.designlasi.com/lasisanasto/lasinpuhallus-suupuhallus"> puhallussanasto </a>
Lasisanasto

Kiinnipuhallettu
Kiinnipuhalletut esineet on aloitettu puhaltamalla lasimassa puu-, valurauta- tai grafiittimuottiin. Puhalluspilli pidetään paikallaan (erona pyörittäen puhalletusta esineestä). Tätä tapaa käytetään useimmin epäsymmetristen esineiden tuottamiseen.
Keskipakoisvalu
Pyörittäen puhallettu
Yleisesti poikkileikkaukseltaan pyöreitä ja sileäpintaisia lasiesineitä. Pyörittämällä puhalletut esineet on aloitettu puhaltamalla lasimassa puu-, valurauta- tai grafiittimuottiin, jossa sitä samalla pyöritetään.
vapaastipuhallettu
Vapaasti puhallettu

  
 
   Lasinpuhallus (suupuhallus)
Suupuhalluksessa lasinpuhaltaja ottaa puhalluspillin päähän uunista sulaa lasimassaa ja puhaltaa siihen ilmakuplan, jolloin syntyy posti. Pillin pään on oltava kuuma, koska lasi ei tartu kylmään metalliin. Pillin päässä oleva lasimassa muovataan tasaiseksi metallilevyn päällä. Kun postia on kasvatettu tarpeeksi sitä voidaan muovata joko vapaasti puhaltamalla, pyörittäen puhaltamalla tai kiinnipuhaltamalla. 
Valmiin lasiesineen irrottaminen puhalluspillistä tehdään punttelin avulla. Puntteli on lasiuunista otettua lasimassaa, joka muovataan tasaiseksi metallilevyllä ja kiinnitetään kuumana lasiesineen pohjaan. Puhalluspillissä olevan pään irrottaminen tapahtuu pudottamalla katkaistavan kohdan pintaan vettä, joka haurastuttaa sen. Tämän jälkeen pilli voidaan pienellä kopautuksella irroittaa lasiesineestä. Viimeistelyssä punttelin jälki hiotaan pois esineen pohjasta. 
Taidelasi ja osa talouslasista valmistetaan puhaltamalla.
*******************
http://fi.wikipedia.org/wiki/Lasi#Lasin_valmistus
Lasilautasia, tuhkakuppeja, ja huokeita juomalaseja tehdään valurautamuoteissa puristamalla. Lasia valmistetaan Suomessa muun muassa Nuutajärven, Humppilan sekä Iittalan tehtaissa.