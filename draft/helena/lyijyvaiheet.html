<html>
Helena Kaulio  <strong>Lyijylasityö</strong> Työn vaiheet
<h3>Lyijylasin työvaiheet </h3>
<ol>
<li>	Mallin piirtäminen: Kuva-aihe tyylitellään selkeäksi, sopivapalaiseksi 
ääri-viiva­piirrokseksi ja väritetään.
 Lyijy taipuu helposti erilaisten muotojen mukaan, 
 mutta alkajaisiksi on hyvä valita loivia kaaria tai suoria. </li>
 <li>	Leikkauslinjojen tarkistus: Tarkista, että kuvaan ei ole jään­yt 
	* teräviä, jatkumattomia kulmia
	* irrallisia kuvioita
	* liian tyhjiä reunoja, joissa kisko ei kiinnity juotossaumalla.
	* muuten leikattavaksi mahdottomia osia.	</li>
	<li>Kaavojen teko: Mallista piirretään puhtaaksi ääriviiva­piir­ustus oikeassa koossa (1:1),
 johon merkitään jokai­sen palan numero ja väri.
  Kuva kopi­oi-daan mielellään vet­tä sietävälle himmeälle piirustus­muoville tai muulle tukevahkolle pape­rille. 
  Tarvitaan siis kaksi identtistä kuvaa.
   Toinen yhtenäinen, jonka päälle työ kootaan,
    toinen leikataan kaavoiksi.
     Kun leikataan lyijykiskosaumaa, poistetaan 2mm. 
     Se on työvara kiskon sy­dänosaa varten. 
     Tarkista kiskon sy­dämen paksuus. 
     Teräskiskossa se on 3-4mm. </li>
     <li>Lasien valinta: suoritetaan mallin luonteen mukaan. 
     On huomio­itava lasin värin valööri, (tummuus-vaaleus), 
     läpinäky­vyys, pinnan luonne jne. 
     Tar­kista, ettei synny reikä­vaikutelmaa tai liian tukkoista pintaa. 
     Anna kuva­si hengittää tasaises­ti älä tukehduta sitä.
      Myös mah­dolli­nen työn sijoi­tusympäristö ja 
      valaistusolosuhteet vaikuttavat laseihin. 
      Tämä työvaihe kannattaa tehdä huolella,
       sillä se vaikuttaa oleellisesti lopputulokseen. 
       Katso valoa vasten laseja rinnakkain, ettei tule yllätyksiä.
         Lasinleikkuussa täytyy olla huolellisempi kuin tiffany-tekniikassa,
          varsinkin, jos käytetään ka­peita välikiskoja.
           Muista! Millimetri on iso mitta, jos kiskon laipat ovat vain 1,5mm.</li>
    <li>Lasin leikkaus: Kun sinulla on leikatut kaavat, aseta ne väre­ittäin kaikki lasille. Huomioi lasin kuviot sekä kummalta puolelta on parempi leikata. Sommittele kaavat sellaiseen asentoon, että voit irrottaa palat loogisessa järjes­tyksessä = Lasi lei­kataan aina palan reunasta reunaan il­man liian jyrkkiä mutkia. "Saumavaroja" ei tarvita. Piirrä hyvin ohuella spriiliukoisella huopa­kynällä: mustalla läpinä­kyviin ja vaaleisiin ja  peit­tovalkoisella (maali-kynällä) tum­miin la­seihin.
	Leikkaa lasiveitsellä yksi selkeä viilto lasin pintaan merkitystä kohdasta. 
	Leikkuujälki syntyy parhaiten työn­tämällä lasiveistä itsestä poispäin, 
	jolloin myös näet minne veitsen rissa kulkee. 
	Paina juuri sen verran että lasi ritisee, n. 1,5kg 	älä niin, että sirut lentää. 
	Irrota pala koosta ja leikkuulinjasta riippuen joko taitto- tai murtopihdeillä.
	 Irrota palat yksitellen ja leikkaa reu­nat niin puhtaiksi kuin saat. 
	 Jos reunaan jää kapea, hankalas­ti leikattava suikale, voi sen pois­taa 
	 Zak-Zak-lasisaksilla (="rouskuilla"). Loput hio­taan. </li>
	 <li>Hiominen: Kun hiot koneella, pidä lasin pala työskentelytasolla, 
	 kun painat reunaa hiomalaikkaa vasten, jotta lasin reuna saadaan suorakulmaiseksi. 
	 Palat hiotaan yh­teensopiviksi. Sovita ehjälle kaavakuvalle.
	  Pienen kuvan voi laittaa muovitaskuun kastumisen estämiseksi.
	   Muista käyttää suojalase­ja aina,  
	   jos koneessa ei ole suojalevyä, eikä sinulla ole omia silmälaseja.</li>
	   <li>Tarkistuskokoaminen: Ensimmäinen hiontavaihe on silloin valmis, 
	   kun pala­t sopivat kaavan päälle ääriviivoihinsa. 
	   Suorakul­maisissa töissä auttaa poh­jalevyyn kii­nnitetyt, 
	   tarkis­tetussa suorakulmassa olevat tukirimat. 
	   Palat pestään  ja kuivataan. </li>
	   <li>Työn kokoaminen puualustalle: Varaa itsellesi lastulevy, joka on isompi kuin työsi. Reunoilla on oltava tilaa apulis­toille ja kiskoille. Lyijykiskoa on monta eri leveyttä U- tai H-kiskoa. U-kiskoa 4x4 ja 5x5mm (Meyr); 6x8, 8x4 ja 12x4mm (PK) H-kiskoa 4-24mmx4 tai 4.5mm (PK). U-kiskoa käytetään reunoihin, H-kiskoa sekä kes­kelle työtä, että reunoi­hin. Jos työ on suurempi kuin 30x60cm on työ tuettava teräskiskoin tai ainakin vah­vistettava rautalangalla tai kuparinauhalla. Tarvi­taan myös nauloja ja vasara sekä pie­niä puun­pala­sia tai kis­konpätkiä. 
	Tarkista tukilistojen suorakulma. 
	Kokoa työ lähtien alimmasta ja vasemman reunan kiskos­ta tai työn rakentumisen kannalta parhaasta kulmasta läh­tien. Upota lasi ja sauman kisko reunakiskon uraan, niin että saumakiskon oikean muotoiseksi leikatut kär­jet uppoavat sileästi laipan alle. Pyri rakentamaan pystysuo­rat kiskot yhte­näi­si­nä. Kisko­jen urat avataan eri­tyi­sellä muovi­las­tal­la. Työs­kentele koko työn le­veydeltä. Kiinnitä val­miik­si asete­tut palat nau­loilla käyttäen välikappa­leita - lyi­jy­kis­kon pala­sia. Nauloik­si suosi­tellaan hevosen­ken­kä­naulo­ja. Käytä työhan­sik­kai­ta, lyi­jy tah­raa ja imeytyy ihoon.
	3-ulottei­sissa töissä on kehiteltävä 3-ulottei­set tuet ja 
	käytettävä mahdollisesti apu-käsiä. </li>
	<li> Juottaminen: Kun työ on kokonaan kasassa lyijykiskojen reunat painetaan lasia vasten ensin vain liitoskohdis­ta, juotosalueil­ta. Ne kä­sitellään juotosnesteellä ja tinataan. Laipat tasoisetaan kesyesti. Kään­netään työ ja tinataan toiselta puolelta. Tässä vaiheessa työ on vielä varsin hajoavainen, joten käsittele varovasti. Suuri työ käännetään la­si­työn ko­koisen levyn avulla. Katso, että taustan juotos­koh­dat ovat matalia, ettei työ nouse epätasaisesti kohol­le, kun se kään­ne­tään taas oikein­päin kittausta varten. Työs­kentele hy­vin ilmas­toi­dus­sa, tuu­letettavassa tilassa. Jos keskeytät työn pitemmäk­si aikaa, pese siitä juotosneste lämpimällä vedel­lä ja kuivaa. Nestettä ei saa jättää la­sille, kos­ka se syövyttää lasiin harmaita jäl­kiä.
    Lyijy­kiskot kiinnitetään tinaan mahdol­lisim­man näkymättö­millä saumoilla,                        lyijykisko lyijykis­koon tasaisella tinajuotok­sella. 
	Muista! Juotosnestettä jo­kaiseen kohtaan ennen juottamis­ta. Saatuasi 	tinasauman kuntoon, pyyhi juotosneste pois lasin pinnalta talouspaperilla. 	Jos tinauksesta tu­lee klimppinen, lisää juotosnestettä ja tarkista, että kolvi 	on tarpeeksi lämmin, mutta ei liian kuuma. Optimi 370° C.
	Toisen puolen saumakohtien juottaminen. </li>
	<li>	Kiinnikkeitten laitto: Sopivan paksusta galvanoidusta rauta­langasta tai kuparipäällysteisestä hitsauslangasta taivutetaan pyöröpihtien avulla kaunis l­enk­ki. Lenkin on upottava sopivan syvälle. Lenkki ja pohja kä­si­tellään juo­tosnes­teellä ja kiinnitetään tinaamalla. Jos työhön kiinnite­tään H-kis­ko lenkit teh­dään työn ympäri kiris­tetyn rau­talangan päi­hin. Silloin, kun rau­talanka ulot­tuu u-muo­toisena työn alta korvasta kor­v­aan, lenkit voidaan tehdä etukäteen valmiiksi, jos tarvitta­va lanka on mi­tattu tarkkaan etukäteen. Huomioi kiskon ytimen sijain­ti. 
	Suurempaan työhön voi myös l­aittaa pidemmän langan, joka kiertää 1 3/4 kertaa työn ympäri. Kun lan­ka on paikoillaan ja "roikutet­tu tii­viik­si" on hyvä taivuttaa ensin alareunan kiskon reunat si­säänpäin ta­saisesti ja kiinnittää tinaamal­la. Sen jälkeen mi­tataan ylänurkkien lenkkien paikat, väänne­tään ne, taivutetaan lyijy kau­niisti niitten ympärille ja tinataan kiinni. Työ­s­kente­lyä hel­pottaa jos on kaksi ihmis­tä.
	Pienissä töissä lenkki voi olla pelkkä rautalangasta taivutettu U-muoto,jo­ka tina­taan kii­n­ni työn "korviin". </li>
	<li>Kittaus: suoritetaan aina, kun on kyse ikkunapuittei­siin kiinnitettävistä lyijylasitöistä ja kun halu­taan tiivis lasityö. 
	Kittinä käytetään pellavaöljykittiä. 
	Se tungetaan kiskojen avoimien reunojen sisään joka koh­taan.
	 Sen jälkeen reunat painetaan tasaisesti kiinni, sileiksi ja pyöreiksi. 
	 Tämän työ­vaiheen aikana on käy­tettävä suojahansik­kaita. 
	 Älä paina laseja rikki! Vaa­rassa ovat etenkin ohuet aitoantiikkilasit ja 
	 palat, jotka on hyvin kireästi tungettu lyijykiskon uriin ja 
	 muodot, joissa on kapeita ulokkeita. </li>
	 <li>Työn puhdistus Työ harjataan puhtaaksi liitujauhon (ja sahan­jauhon) avulla,
	  jolloin työ myös patinoituu, van­han tinan väriseksi. 
	  Pel­källä sahanpurulla hangaten kiskot ja koko työ vain puhdistuvat ja kirkastuvat. </li>
	 <li>	Patinointi: on hyvä suorittaa saman tien tinauksen jäl­keen. 
	 Tunnin kuluessa tinaamisesta paras. 
	 Käytettävissä on musta-, vanhatina-, pronssi- ja kupari-patinat. 
	 1/2 kupa­ria+1/2 mustaa = ruskeaa. 
	 Patinoitaessa on syy­tä käyt­tää suo­ja­han­sikkaita, 
	 koska patinat ovat syö­vyt­tä­viä ainei­ta.
	  Levitä patinoin­tines­te siveltimellä tina­juo­toksiin ja lyijykiskolle. 
	  Tina ja lyijy ottavat hiukan eri tavalla pa­tinoinnin. 
	  Patina-ainetta ei saa jäädä lasil­le seiso­maan. 
	  Myös pienellä superlonpalal­la voi patinan levittää. 
	  Makuasia millä saa parhaiten. 
	  Pese sivellin tai sieni heti käytön jälkeen.
	   Mitä pitempään ti­nasaumat odotta­vat ja hapettu­vat, 
	   sitä epätasaisempaa patinasta tulee. </li>
	 <li>Pesu ja kuivaus: Huuhtele patina pois lasilta ja kuivaa työ.  </li>
	 <li> Työn viimeistely: Jotta työ ei pääse hapettumaan ja tur­haan tummumaan   
	  voidaan työ suojata vahaamalla ja kii­l­lottaa hankaamalla. 
	  Antioksidantti sopii kaikkiin ­pa­tinoi­hin. 
	  Se levitetään puhtaalla superlon-palalla ohuel­ti koko työn yli. 
	  Aineen kuivuttua valkoiseksi se kiillo­tetaan pehmeällä kui­valla harjalla tai kankaalla. 
	  Työ saa kauniin tasaisen kiil­tävän pinnan, jolta on helppo pyyhkiä pölyt pois. 
	  Työ voidaan myöhemmin kiillottaa uudelleen kankaalla. 
	  An­tiok­sidant­ti­va­haus voidaan myös uusia tarvittaessa. </li>
	 <li>.	Signeerauksen jälkeen työ on lopullisesti valmis.
	  Jos nimikirjoitus tehdään siveltimellä lasimaalilla, 
	  on se piirrettävä ennen työn kokoamista ja väri on kiinnitettävä polt­tamalla. 
	  Jos se kaiverretaan erikoiskynällä, voidaan se tehdä viimeiseksi. 
	  Nimen voi kaivertaa joko lasiin tai kiskoon. </li>
</ol>

<em>Kemikaalienkauppanimet ja  tuoteturvatiedotteet?</em>
</html>


12.	
13.
14.	
15.        
16