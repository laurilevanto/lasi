<html>
&nbsp; <br>
&nbsp; <br>
&nbsp; <br>
&nbsp; <br>

<h2 align="center">Moni-ilmeinen lasi</h2>
&nbsp; <br>
&nbsp; <br>
<table>
<tr>
  <td>
  Käyttämäni uunitekniikka on vanhaa. Kun lasi irtosi keramiikan lasitteesta
itsenäiseksi materiaaliksi lähes 5000 vuotta sitten, 
 käsiteltiin sitä paloittelemalla ja yhteensulattamalla.
Uutta on vain värillisen erikoislasin käyttö raaka-aineena.
<p>
Ennen ajanlaskumme alkua uunitekniikka jäi tuottavamman lasinpuhalluksen jalkoihin.
Sitten tuottavuus näytti nurjan puolensa. Lasiteollisuus eriytti
muotoilun ja tekemisen eri ammattilasille. 
Reaktiona tähän syntyi 1970-luvulla  studiolasi-liike.
Lasitaiteilijat tarttuivat itse materiaaliin, sen omilla ehdoilla.
Jokainen työ on uniikki,vaikka sukulaisuutta niiden välillä onkin.
 
<p>
Uusi työ on minulle aina haaste. Milloin tekniikan, milloin ilmaisun taholta.
Siihen on vastattava miettimällä ja kokeilemalla.
Studiolasi ei ole halpaa. Siksi pidän tärkeänä että luomani esineet
jaksavat tuottaa mielihyvää pitkään.
Värimaailmassani on pohjoisen valon hillitty vivahdeikkuus.
Muotokieli on niukkaa rauhallisuutta.
<p>

Tähän minä pyrin.
 </td>
   <td>
      <img src="../galleries/lauri/dirtyold2th.jpg" width="300"></img>
      <br>
      <font size="-1">Lasinen omakuva</font>
    </td>
</tr>
</table>
<table align=left>
  <tr>
    <td valign="top">
    <i>Lauri Levanto</i>
    </td>
   
  </tr>
  </table>
</html>