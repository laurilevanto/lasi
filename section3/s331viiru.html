<td>

<a name="viivain"></a>
<table>
<td>
<h3> 3.3.1. Viivottimella leikkaus</h3>
Suorat linjat viivottimella ovat helpoimpia leikattavia. 
Viivottimen pitäisi olla niin paksu että lasiveitsen poski tukee siihen, 
ei rissa. 
Viivottimen kanssa leikattaessa on hyvä jos veitsen poski 
nojaa leveältä viivottimeen.
Sitä varten ei kuitenkaan kannata hankkia eri veistä,
 jos tavallinen on kapea.
Viivottimella on ikävä taipumus luistella lasin pinnalla. 
Sitä on yleensä tuettava toisella kädellä. 
Apuvälineenä voi myös käyttää pientä kumipalaa 
viivottomen pohjassa. Sellaisen saa vaikka polkupyörän paikasta.
Omaan suorakulmaan olen suihkuttanut kontaktiliimaa. 
Kun se on päivän pari kuivunut, sillä on sopiva kitka.
<p>
Hiukan tottumista vaatii että lasiveitsen painaa sopivasti viivotinta vasten 
ettei se lähde vapalle puolelle omille teilleen. 
Helposti tulee painaneeksi veitsen
vartta viivottimen suuntaan, jolloin rissa siirtyy kauemmas. 
Opettele myös leikkaamaan viivottimen toista reunaa vasten. 
Aina ei ole tilaa saada viivotin samalle puolelle.
<p>
Mittatarkassa työssä muista että rissa kulkee pienen matkan päässä
viivottimesta. Useimmiten tämä väli on 2.5 mm.
<p>
Myös hyvin tarkkoja kaarevia leikkauksia varten 
kannattaa tehdä paksusta pahvista oikeanmuotoinen ohjain.
 <br>
<a href="#leikkaustop"> Ylös</a>
<a name="ympyra"></a>
<h3> 3.3.2. Ympyrän leikkaaminen</h3>
Helpointa on, jos käytössä on lasiharppi. Se ei kuitenkaan kuulu 
ensimmäisiin hankintoihin. Ilman harppia leikataan käsivaralta. 
Transparentin lasin kanssa on helppoa. Piirrä ympyrä paperille
ja seuraa viivaa lasin läpi. Sijoita lasi pöydän kulmalle, ja 
leikatessasi kierrä pöydän ympäri niin että viiru syntyy koko matkan
suunnilleen itsestäsi poispäin. Opaakille lasille leikkaa ympyrän malli
paperista ja piirrä lasin yläpintaan huopakynällä.
<p>
Kun olet saanut ympyrän viirun, käännä lasi nurinpäin 
puolipehmeälle alustalle ja painele peukaloilla viirun kohdalta
kunnes viiru aukeaa.
Paineleminen on helpointa aloittaa kohdasta 
jossa on paljon lasia ympyrän ulkopuolella. 
Musta täplä kuvassa 2. 
Tämä vinkki on Patty Greyn ohjeista. 
Spectrum ja Artista aukeavat hyvin näin, 
Bullseyen kanssa se on vaikeampaa. Käännä lasi varovasti ympäri, ja piirrä
lasiveitsellä päästöt. 


 Joskus näkee ohjeita joissa päästöt on tehty
kohtisuoraan ympyrää vasten. Silloin aukaiseminen on vaikeampaa. 
Etuna taasen on että jäännöspaloihin ei jää vaarallisiateräviä kärkiä.
 Älä vedä apuviiruja ihan ympyrään kiinni, jätä
pari milliä väliä. Taitto hyppää tämän raon yli ja 
saa kiinni ympyräviivasta. Suunnittele päästöt niin että jäännöspalat
ovat sellaisa joille löytyy käyttöä. Usein kannattaa 
aloittaa vähän suuremmalla lasilla josta jää järkevät jäännöspalat.
<p>
Nyt voit taittopihdeillä irrottaa suikaleet ympyrän kehältä.
</p><p>
Kun ympyrän leikkaa käsivaralta, Leikataan pahvimalli, jonka avulla ympyrä 
piirretään lasille tussilla. Viiru aloitetaan ympyrän kehältä 
ja jatketaan  lasin reunaan. Siitä kohtaa kun viiru irtosi piirroksesta
aloitetaan toinen viiru ja näin kierretään koko ympyrä. 
Aukaisu aloiteaan lasin reunasta pihdeillä.
<a href="#leikkaustop"> Ylös</a>
</td>
<td width="400">
 <img src="./s332-p1.jpg"> &nbsp;</img>.
</td>
</table>

          <table width="100%" border> 
   <td align="left"> <- edellinen sivu 
   <a href="./s33viiru.html">Viirun vetäminen</a> <br>
      <a href="./s30menu.html"><- jakson alkuun </a> <br>
   <a href="../index.php"><- Etusivulle</a>
   </td>
      <td align="center">
Copyright 2007,2014 Lauri Levanto &nbsp; <br>
;URL <a href="http://lauri.lsd.dk/lasi/copyright.html"> http://lauri.lsd.dk/lasi/Copyright</a>

</td>
   <td align="right">  seuraava sivu -><br>
     <a href="./s333muoto.html">Muotoon leikkaus </a>
   </td>
   </table>