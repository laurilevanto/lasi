<html>
<a name="viiru"></a>
<h2> 2.3.Viirun vetäminen</h2>
<table>
<td>
<i>Viiru on vedettävä aina lasin reunasta reunaan</i>. 
Lasin kulmasta ei voi leikata neliskulmaista palaa. Kun viirua taitetaan auki,
taitos jatkuisi kulmasta itse valitsemaansa suuntaan!
Ensin leikataan yhteen suuntaan lasin poikki. <br>

Suunnittele vedot niin että
jää mahdollisimman järkevät reunapalat.
<p>
Viirun vetosuunta voi olla itsestä poispäin tai kohti. Kuvioleikkaus on
helpointa tehdä poispäin, jolloin käsi ei peitä leikkaussuuntaa.
Viivottimen kanssa on usein helpompi vetää kohti.
<p>
Viirun laatuun vaikuttaa käytännössä 
<ul>
<li>eniten työpaine</li>
<li>vedon tasaisuus ja nopeus</li>
<li>lasin puhtaus</li>
<li>mutta myös
rissan terotuskulma ja hionta</li>
<li>lasin laatu, eräät lasit ovat todella vaikeita leikata</li>
</ul>
<p>
Viiru pitää saada alkamaan heti lasin reunasta. 
Aseta rissa reunan ulkopuolelle.
Anna sen nousta lasin päälle ja pysähdy. 
paina veistä ja ala sitteen vetää viirua.
Helposti käy niin että alkuun jää puoli senttiä jossa paino ei riitä viirulle. 
Vedon pitää olla mahdollisimman tasainen, 
mutta ei välttämättä kovin nopea.
Esimerkiksi BE:n laseissa on sen verran epätasainen pinta että veitsi voi
hyppiä lian nopeassa vedossa. 
Viirun pitäisi onnistua koko pituudelta yhdellä vedolla.
Missään tapauksessa ei saa "sahata" vanhassa viirussa. 
Se pilaa rissan nopeasti.
 Viirun loppupää vedetään lasin reunan yli.
Monet asettavat lasin tasan pöydän reunan kanssa. 
Silloin voi vetää viirun sujuvasti ilmaan lasin reunan yli.
 Jos yrittää pysäyttää veitsen lasin reunaan,
 jää paino taas liian vähäiseksi lopussa.
Lasiveitsi täytyy pitää tarkalleen pystyssä sivusuunnassa,
<p>
Hyvä viiru on vain 0.02 mm syvä, silmin nähden sileä. 
Sen juuri ja juuri tuntee kynnellä
vetäen.
<p>
Olen verrannut lasin leikkausta ratsastamiseen. 
Jos hevonen huomaa että ratsastaja on epävarma, 
se toimii oman päänsä mukaan.
Samalla tavalla epävarmuus lasin leikkauksessa kostautuu. Määrätty
räväkkyys ja itseluottamus on tarpeen.
<br>
<a href="#leikkaustop"> Ylös</a>

<a name="tuki"></a>
<h3>Lasiveitsen tukeminen</h3>
Suoravartisella veitsellä voi tukea nimettömällä ja pikkusormella lasiin.
Käyrän veitsen kanssa voi sitä tukea ja tarvittaessa painaa toisella kädellä,
jolloin leikkaava käsion enemmänkin ohjsava. 
Kahden käden otteella on syytä olla
luistamaton leikkuualusta, vaikka kumimatto.

<h4>Liuskojen leikkaaminen </h4>
<p>
Usein atrvitsee paljon samanlevyisiä liuskoja.
Silloin kannattaa vetää useamman lisukan viirut kerralla ja aukaista ne sitten 
alkaen keskemmältä lasia. Railo aukeaa varmimmin oikein 
kun sen kummallakin puolella on suunnilleen yhtä paljon lasia.
Kun koko viirualue on iiroitettu, avataan taas keskeltä.
 Samoin näin syntyneet palat.
 </p>
 
<br>
<a href="#leikkaustop"> Ylös</a>
</td>
<td valign="top">
<img src="./s33-p1.jpg" width="350" > <br>
Kuva 1</img>. <br>
<img src="s33-p2.jpg"><br>Kuva2. Viiru voi olla myös viereiseen reunaan <br>
<img src="s33-p3.jpg"><br> Kuva 3. Liuskojen leikkaaminen </img> <br>
</td>
</table>
<p>&nbsp;</p>

<table width="100%">
<td align="left"> <- edellinen sivu
   <a href="./s325poraus.html"> Lasiin poraaminen</a><br>
      <a href="./s30menu.html"><- jakson alkuun </a> <br>
   <a href="../index.php"><- Etusivulle</a>
</td>
<td>
<font size="-2">Copyright 2007,2012 Lauri Levanto &nbsp; <br>
;URL <a href="http://lauri.lsd.dk/lasi/copyright.html"> http://lauri.lsd.dk/lasi/Copyright</a>
 </font>
</td>
<td align="right"> 
<a href=" ./s331viiru.html">
jatkuu ->
</a>
</td>
</table>

</html>
