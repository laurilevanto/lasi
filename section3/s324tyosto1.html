<html>
<a name="sahaus"></a>
<h3>3.2.4. Mekaaninen työstäminen</h3>
<table>
<td>
<p>
Nämä eivät varsinaisesti ole lasin leikkausta. 
Ne kuitenkin täydentävät muotojen valikoimaa jota ei 
leikkaamalla saa tehtyä.
</p><p>
<em>Timanttiterän jäähdytys on tärkeää näissä kaikissa.</em>
</p><p>
<h4>3.2.4. Sahaus</h4>
<strong>Sirkkeli </strong>tekee mahdolliseksi melko paksujen valujen 
suoraviivaisen palottelun. Olen myös nakertanut sirkkelillä 
pyöreän reunan pala kerrallaan. 
Sirkkelin terässä on timanttipintaa myös sivulla. 
Sitä vasten voi hioa viimeiset kulmat pois.
</p><p>
Halvan laattasirkkelin terä on karkea. 
Työstää nopeasti mutta jättää rosoisen reunan joka on hiottava.
Korukivien hiojat käyttävät ohuempaa terää joka jättää siistin jäljen.
Lasityössä se vaatii tukilaipat kahta puolen.
</p><p>
Laatasirkkelissä ja Taurus-sahassa (tm))on vesitila, jonka kautta terä kulkee.
Sinne kertyy lasijauhoa, joka kuivuu vaikeasti poistettavaksi. 
Huuhtele vesitila kyllin usein.
</p><p>
Vannesaha rai rengassaha (Taurus) sallivat melko tiukkojen kaarien
teon. Vannesahaa varten pitää hankkia tai rakentaa systeemi 
joka syöttää vettä työkohtaan.  Molemmissa tyypeissä on hyvin ohut terä. 
Kallis terä katkeaa helposti jos työkappaletta syöttää liian nopeasti.
Tauruksen lankaterä on timanttipinnoitettu joka puolelta, 
sillä voi sahata kaikkiin suuntiin. 
suositeltavaa on kuitenkin kääntää työkappaletta 
niin että syöttö on terää kohti.
Tauruksen lankateraa ohjaavat rungon sisällä muovirullat, j
otka ovat kulutustavaraa.
</p><p>
Kumpikin sahamalli tarjoaa mahdollisuuden 
teipata kaksi lasia tiukasti yhteen ja sillä tavoin saada 
tarkka sovitus palojen väliin.
</p>
</td>
<td width="400">
<Img src="./s324-p1.jpg"> <br>
Laattasirkkeli  <br>
<Img src="./s324-p2.jpg"><br>Taurus saha <br>
<Img src="s324-p3.jpg" width=300> <br>
Vannesaha  jossa on<br>
vedensyöttö

</td>
</table>
<p>

          <table width="100%" border> 
   <td align="left"> <- edellinen sivu 
   <a href="./s323viivain.html">viivottimet ja harpit</a> <br>
      <a href="./s30menu.html"><- jakson alkuun </a> <br>
   <a href="../index.php"><- Etusivulle</a>
   </td>
      <td align="center">
Copyright 2007,2014 Lauri Levanto &nbsp; <br>
;URL <a href="http://lauri.lsd.dk/lasi/copyright.html"> http://lauri.lsd.dk/lasi/Copyright</a>

</td>
   <td align="right">  seuraava sivu -><br>
   <a href="./s33viiru.html"> 
   Viirun vetäminen<br> </a>
   </td>
   </table>
</html>