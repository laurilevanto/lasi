
<-120208

<h2>Keramiikkauunin ominaisuuksia.</h2>
    Lasia voi mainiosti sulattaa keramiikkauunissa. Se vain vaatii hiukan 
    polttoprosessin sopeuttamista. Kolmiulotteisten esineiden valuun 
    keramiikkauuni on jopa parempi.
    <p>
    Lasiuunit ovat laakeita ja matalia. Niissä vastukset ovat uunin katossa.
    Työt ovat laakeita, lämpö tulee ylhäältä kohtisuoraan lasia vasten.
    Keramiikkauunit ovat tyypillisesti korkeita, Taloudellisuus vaatii suuren tilavuuden, 
    mutta mahdollisimman vähän seinää. Niissä on tarkoitus polttaa 
    töitä monessa kerroksessa. Lasiakin voi muovata monessa kerroksessa, mutta 
    vaatii kokemusta tietää mitkä työt voi panna uuniin yhtaikaa.
    <p>
    Keramiikkauunit ovat tiilellä vuorattuja,joko kaappimaisesti
    aukeavalla ovella tai arkkumallisia joiden kansi aukeaa. Kaappimallinen
    on hieman parempi. Keramiikkauuneissa usein ei ole kurkistusaukkoa, ja
    jos haluaa seurata sulamisen edistymistä, joutuu uunin avaamaan. <i>Arkkumalli
    on siinä vaarallinen</i>: kuuma ilma lehahtaa kohti katsojaa. Kaapinoven voi 
    varovasti avata raolleen ja kurkistaa sisään. Tiilirakenne sitoo enemmän lämpöä
    kuin fiiberi-eristeiset lasiuunit. Jäähtymisajat ovat siksi pidempiä.
    <p>
    Keramiikkauuneissa vastukset ovat usein seinillä, joskus vain kolmella seinällä.
    Tämä aiheuttaa epätasaisemman lämmityksen, jota voi kompensoida hitaammilla
   lämmitysajoilla. Jos lasityön reunat tulevat lähelle vastuksia, epätasaisuus
    korostuu. Sitäkin voi kompensoida asettamalla uunilevyn suikaleita reunojen 
    viereen varjostamaan suoraa säteilyä.
  <h3>Ohjelmointi</h3>
    Keramiikan poltto sujuu varsin suoraviivaisesti. Hidas lämmitys 600 asteeseen
    ja sitten nopeammin työlämpötilaan. Jännityksen poistoa ei tarvita.
    Siksi keramiikkauunien ohjausyksiköt ovat usein yksinkertaisempia,
    eivätkä hallitse laskevan lämpötilan säätöä.
    <p>
      <quote> <b>Niksi:</b> Sellaisessa uunissa voi poltolle tehdä kaksi ohjelmaa. Ensin
      haluttu lämmön nosto työlämpötilaan, sitten annetaan uunin jäähtyä 
      n.480-500 asteeseen.  Sen jälkeen aloitetaan toinen ohjelma joka nostaa lämmön
      520 asteeseen, hauduttaa esimerkiksi puoli tuntia ja sen jälkeen 
      uuni saakin jäähtyä omaan tahtiinsa. Tämä sopii alle 9 mm lasille. Paksumpien kanssa
      pitää hidastaa jäähtymistä ja sitä monet keraamikkojen käyttämät ohjausyksiköt 
      eivät osaa.</quote>
    <p>
    Jos uunissa ei ole automatiikkaa vaan keramiikan polttoa seurataan 
    <a href="orton-cones.html">keiloilla</a>
    on tilanne vaikeampi. Silloin lasitöissä täytyy turvautua herätyskelloihin 
    ja jatkuvaan uunin lämmön seurantaan. Jos ohjausyksikössä ei ole lämpötilan näyttöä,
    voi hankkia erillisen lämpöanturin eli pyrometrin. Jokatapauksessa lasinsulatuksessa
    täytyy tietää työlämpötila ja jännityksenpoisto tarkasti.
    Keilat ovat siitä hankalia että ne reagoivat lämpötyöhön eikä suoraviivaisesti lämpötilaan.
    Nopeassa lämmityksesä lämpötila voi nousta yli ennenkuin keilan reaktio näkyy.
    Jäähdytyksen seurantaan keiloja ei voi käyttää.
   <h3>Uunilevyt</h3>
    Keraamikot käsittelevät uunilevyjä lasille sopimattomalla suurpiirteisyydellä.
    Niihin on tarttunut lähtemättömiä lasitemöykkyjä. Myös keraamikkojen
    uunilevyjen suoja-aine (uunipesu) on karkeampaa ja pyrkii tarttumaan 
    lasiin. Levyt ovat painuneet kaarelle ja se aiheuttaa ilmakupruja 
    lasin alle. Ehdottomasti suositeltavaa on hankkia lasia varten omat
    uunilevyt. Jos se ei ole mahdollista tai satunnaisen käytön takia
    kannattamatonta, voi tilannetta parantaa käyttämällä 2.5mm tai paksumpaa
    kuitupaperia uunilevyllä. Tämä estää tarttumisen ja päästää ilman liikkumaan pois lasin alta.
    
</td>

 

</html>







