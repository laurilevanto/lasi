
<html>
<head>
	<title>Annealing thick, paksun lasin jaahdytys</title>
<meta http-equiv="Content-Type" content="text/html; charset=ISO-8859-1">

	<!-- "G_PLUGIN_FOR_HTML" -->

</head>
<body>
<h2>Paksun lasin jännityksenpoisto</h2>
Kun lasin paksuus kaksinkertaistuu, kasvaa myös siihen sitoutunut lämpömäärä
kaksinkertaiseksi. Samoin on kasvanut etäisyys lasin ytimestä pintaan.
Jäähdytyksessä joudutaan poistamaan enemmän lämpöä pidemmän matkan. aika nelinkertaistuu.
<p>
Alkujäähdytyksessä työlämpötilasta alaspäin tämä ei ole ongelma. 
Jännituksiä ei kuuman ytimen ja viileämmän pinnan välille muodostu, 
kun lasi on vielä joustavaa lämmön voi antaa laskea nopeasti, 
jollei muotin kestävyys aseta rajoja. Muotti ei jousta.
<p>
Kun lähestytään jähmettymisen aluetta, tilanne on toinen. 
Ennen jähmettymisen alkua haudutetaan 
kunnes lämpö on tasaantunut koko lasimassassa.
Haudutus tehdään jännityksenpoiston ylärajalla (Bullseye 516<sup>o</sup>C, 
float 555<sup>o</sup>c).
Tuota haudutusta luullaan usein virheellisesti jännityksenpoistoksi.
<p>
Itse jännityksenpoisto tapahtuu seuraavan jäähdytksen aikana.

Alueen yläraja on englanniksi Anealing point ja alaraja Strain point.
Bullseyen lasille nämä rajat ovat 516<sup>o</sup>C ja 427<sup>o</sup>C.
Float lasille 555<sup>o</sup>C ja 515<sup>o</sup>C. Taulukossa olen pyöristänyt
Bullseyen ylärajan 520:si. Huomaa että erittäin paksulle lasille 
alarajaa on siirretty (taulukon kolme alinta riviä).
Ulkolämpötilan pitää olla matalampi jotta hyvin paksun lasin
sisälle syntyy lämpövirtausta ulos.
<p>

Tällä alueella lasin annetaan jäähtyä niin hitaasti ettei sen sisällä missään ole 
yli 5<sup>o</sup>C lämpöeroa. Silloin ei voi syntyä vaarallisia jännityksiä,
koska lasi koko paksuudelta kutistuu yhtäpaljon.
Tänä aikana lasi jähmetyy niin paljon ettei pysvää stressiä enä voi muodostua.
<p>
Siitä eteenpäin lasi on kiinteää ja jäähhdytystä voidaan nopeuttaa hieman. On enä huolehdittava 
lämpösholkin vaarasta.
Loppuvaiheessa lasi on saanut jo enemmän lujuutta ja nopeutta voidaan vielä lisätä.

<h3>Jäähdytystaulukot</h3>
Eri valmistajat  ovat julkaisseet omille laseilleen taulukoita. Samoin muutamat
kirjat, kuten Henry Halem'in Glass Notes, Ja Graham Stone'n Schedules for Glass
sisältävät jäähdytystaulukoita. Kaikki nämä perustuvat Corningin laboratorioissa tehtyyn tutkimukseen,
ja ovat siksi hyvin samankaltaisia.

Bullseye on 2007 alkaen tehnyt oman mittaussarjan, jonka perusteella
BE on julkaissut 
<a href="../uuni/be-newtable.html">uuden taulukon </a> jossa on viimeisin tieto asiasta.

<h3>Poikkeuksia</h3>
Kuten kaikissa tutkimuksissa ongelma rajataan niin että 
epämukavat asia jäävät ulkopuolelle. Tässä tapauksessa rajaus sivuutti <br>
 1. lasin, 
joka pääsee jäähtymään vain toiselta puolelta. Tosin BE:n vastaus oli että silloin
 kaksinkertaistetaan ajat. Lämpömäärähän on sama, mutta lämmön kuljettava matka tuplasti pidempi.
 Asiaa mutkistaa jos lasia on kilo, jota ympäröi kahden kilon painoinen muotti.
 Muottimateriaali johtaa hitaammin lämpöä kuin lasi ja osa muotin lämpövarauksesta
 purkaantuu lasin kautta hidastaen sen jäähtymistä. Aikaa on vielä runsaasti pidennettävä.
 <br>
 2. Kappaleet eivät ole tasapaksuja laattoja. Tämä on vaikeampi asia.
 Kuvittele tekeväsi lasista paistettu kananmuna. Ohuen valkuaisen keskellä möllöttää
 korkea keltuainen. Pääsääntö on että aika mitoitetaan paksuimman kohdan mukaan.
 Jos paksuusero on suuri, jossain jännityksenpoiston aikana voi tulla tilanne,
 jossa valkuaisen alue on jo kiinteytynyt, mutta keltuaisen keskellä on vielä
 kuuma kohta, joka jäähtyy ja kutistuu hitaammin. Tähänkin auttaa lisäaika. Hyvä
 nyrkkisääntö on katsoa jäähdytysajat ohuimman ja paksuimman osan yhteenlaskun mukaan.
 Siis jos valkuainen on 10 mm ja keltuainen 40 mm korkea, katsotaan taulukosta jäähdytys
 50 mm mukaan.
 
<p>
<h3>Ikkunalasin ja muiden lasien jäähdytys</h3>
Taulukosta saa alueiden rajat Bullseyen lasille. Float-lasilla pitää noudattaa sen lämpörajoja
mutta <i>jäähdytysajat kelpaavat selllasisenaan</i>. Spectrumin ja muiden lasien
raja-arvot löytyvät valmistajien weppisivuilta.
<p/>
Muita aiheeseen liittyviä sivuja:
<table border bgcolor ="#e0ffe0" align="center">
<tr>
  <td> <a href="../uuni/paksuus1.php"> alle 10 mm jäähdytys </a></td>
</tr>
<tr>
  <td> <a href="../uuni/paksuus2.php"> yli 10 mm jäähdytys </a></td>
</tr>
<tr>
  <td> <a href="../uuni/be-newtable.html"> Bullseyen taulukko </a></td>
</tr>
</table>
</body>
</html>
