<html>
<h2>Slumppausmuotit</h2>

Slumppaaminen tarjoaa monia mahdollisuuksia tehdä jotain hyödyllistä
kuten lautasia, vateja, kulhoja ja vaaseja. Niihin kuitenkin tarvitaan muotteja.
Seuraavassa on katsaus muottien mahdollisuuksiin. Monet tekniikat sopivat 
sekä ulkopuolisiin, että sisäpuolisiin muotteihin.

<h3>Valmismuotit</h3>
Helpointa on käyttää keraamisia valmismuotteja. Niillä saa ensikertalainenkin hyvän
muodon esineelle. Valmismuotit pitää käsitellä erotusaineella.  
Parhaan pinnan saa jos ruiskuttaa sumutuspullolla useita ohuita kerroksia. 
Pese sumutuspullon mekanismi runsaalla vedellä käytön jälkeen. 
Tarkista että erotusaine ei ole täyttänyt ulkopuolisen muotin ilmareikiä.
<h3>Teräsmuotit</h3>
Ruostumaton teräs on hyvä muottimateriaali. Teräksen etuna on että muotti ei sido 
lämpöä. Lasin saa jäähdyttää ikäänkuin muottia ei olisikaan. Teräsmuotti laajenee
ja kutistuu enemmän kuin lasi. Siksi sisäpuolisena muottina teräs irrottaa hyvin,
mutta ulkopuolisena muottina sitä voi käyttää <i>vain jos muoto on niin laakea</i>
että muotti kutistuessaan nostaa lasia ylös. Ulkopuolinen teräsmuotti tarvitsee ilmareiät.


 <p>
Teräsmuotti vaatii erotusaineen. Sen kiinnittyminen vaan ei ole ihan helppoa.
Ensin teräksen pinta pitää karhentaa vesihiomapaperilla, teräsvillalla tai
sähköporaan kiinnitetyllä metalliharjalla. rasva pitää saada pois, helpoiten polttamalla
teräsastia 500 asteeseen. Sitten annetaan sen jäähtyä n 120-150 asteeseen ja
nopeasti ruiskutetaan sumutuspullolla tai maalataan erotusaine. kun vesi kiehahtaa heti
pois ei erotusaine ehdi valua.

Muutakin rautapeltiä voi käyttää, mutta se alkaa helposti hilseillä uunin kuumuudessa.
<i><font  color="#FF0000">Sinkittyä  peltiä ei saa käyttää
</font></i> myrkyllisten höyryjen takia. Tinattu pelti,
(säilykepurkit ja piparkakkumuotit) ei kestä kuumuutta.
<p>
Kaikki valmismuotit ovat kuitenkin kalliita ja pian niitä tarvitsisi useita erilaisa. 
Myöhemmin tulee vastaan kyllästyminen. Valmismuottiin tehty
näyttää - no niin - valmismuottin tehdyltä.
 Oma muodonantokyky ei pääse oikeuksiinsa.
<h3>Kuitupaperi</h3>
<i>Kuitupaperi</i> on tarkoitettu lasin alle fuusaukseen, 
mutta sillä on muutakin käyttöä. 
Valmismuotin sisään voi leikata kuitupaperista kuvioita. 
ne on hyvä liimata kevyesti muottiin.
Kun lasi sitten slumpataan, kopioituu kuitupaperikuvio lasiin matalana
korkokuvana. Tämän siis voi tehdä slumpatessa, mutta helpompaa on asettaa kuviot uunilevylle
ja slumpata ensin tasolasi kuvioiden muotoon. 
Sitten sen voi hitaasti, matalassa lämmössä slumpata
syvempään muottiin ja kuviot säilyvät lasissa. 
2-4 mm kuitupaperi on hyvää reliefeihin, 
mutta olen nähnyt onnistuneesti käytettävän ohutta Thinfire paperiakin.<br>
Jopa laakean ruokalautasen muotin voi tehdä pelkästä kuitipaperista
 jos reunojen alla käyttää
kaksi kerrosta 4 mm kuitupaperia.
<h3>Kuumuutta kestävät keraamiset kuitulevyt</h3>

Ainakin uuneja valmistavista liikkeistä saa kuumuutta kestäviä levyjä. 
Kannattaa kysyä pieniä jäännöspaloja. 
Tehdasuusilla suurilla levyillä on hintansa. Näistä on helppo
veistellä ja hioa muotteja. korkeutta saa käyttämällä kaksi kerrosta levyä.
Levymuotit eivät ole kovin pitkä-ikäisiä, mutta varoen ne kestävät kymmenkunta
polttokertaa. Erityisesti rengasmuotit on helppo valmistaa levystä.
Tuuman levystä voi tehdä myös rengasmuotin esimerkiksi syvän lautasen slumppaukseen.
<p>
Materiaaleja on useita.<i> Keraaminen kuitulevy</i> on kuin Halltexia, mutta kestää polttamisen.
Poltettaessa sen liima-aine palaa pois ja muodostaa katkua. 
Sitä voi leikata mattoveitsellä, aaltohampaisella leipäveitsellä, 
sahata ja hioa. Hiontapöly on epäterveellistä. Tee työ ulkona ja käytä
hengityssuojainta. <br>
Erotusaine on kovempaa kuin kuitulevy. Se suojaa pari kertaa mutta sitten levyn 
pinta lohkeilee alta. Polttamisen kannalta eotusainetta ei tarvitse käyttää,
paitsi jos haluaa hyvin tasaisen pinnan.
 
<p>
<i>Vermikuliitti</i> on toinen sopiva materiaali. Se on kevyttä ja eristävää.
Rakenteeltaan näkemäni levyt ovat olleet aika karkeita. Helppo työstää, ei pölyä
vaarallisesti. vermikuliitti vaatii runsaan kerroksen erotusainetta sulkemaan huokoset.
<p>
<i>Skamol</i> valmistaa myös erilaisia levymateriaaleja. Niitä on helppo työstää
puulle tarkoitetuilla työkaluilla.


<h3>Kipsiseosmuotti mallineen päälle</h3>
Kipsiä ei oikein voi muovailla. Pitää olla jokin malline, 
jonka päälle voi sitten valaa kipsiseoksen. Mallineena voi olla pssliini tai muovikippo.
Se pannaan ylösalaisin kosteutta kestävälle alustalle.
 Tiivistä mallineen reunat notkealla savella
ettei kipsivelli pääse sen alle. 
Seuraavaksi se pitää käsitellä kipsiä hylkiväksi.
Tuorekelmu on mahdollinen eriste, mutta siihen jää helposti poimuja.
parempi tapa on vahata, saippuoida tai öljytä pinta niin ettei kipsi tartu.
Sitten ympärille rakennetaan mallikehä laudan pätkistä. Perinteisesti kootaan
ensin L-kirjaimen muotoiset laudat, joista voi koota juuri haluamansa kokoisen kehän
kiinnittämällä kulmat puristimilla. Voi kehän tietysti koota suoraan naulaamallakin.
mallikehän alareuna ja nurkat tiivistetään myös savella. Sopiva pahvilaatikkokin toimii
kertakäyttöisenä muottikehänä.
<b>Niksi:</b> Jos mallikehä pannaan aaltopahvin päälle, pahvi imee kipsistä kosteutta
ja saostaa sen niin ettei se juurikaan pursu kehän reunojen ali.
<p>
Pelkkä kipsi haurastuu kuumuudessa. Joskus slumppaus onnistuu puhtaaseenkin kipsiin,
mutta varmempaa on lisätä jotain täyteainetta. Perinteinen resepti on 1/3 tilavuusosaa
kipsia, 2/3 kvartsihiekkaa. 
Sekoita kuiva-aineet ensin. Lisään usein jotain väriä toiseen ainesosaan,
niin tietää sekoittaa kunnes se ei enää näytä tiikerikakulta. Kuiva-aineen ja veden suhde on 2:1, siis jos on 2 litraa
kuiva-ainetta, otetaan sekoitusastiaan i litra vettä. Kuiva-aine ripoitellaan siihen
ja annetaan seistä pari minuuttia. SItten varovasti, ettei tule ilmakuplia, 
sekoitetaan kädellä kunnes seos alkaa sakeutua.  
Silloin se on valmista valettavaksi.
<p>
<i>Kipsi kuumenee kovettuessaan.</i>. 
Jos otat kipsimallin kädestä tai vauvan jalasta, lisää kipsi hyvin ohuina kerroksina
<i>Kovettuva kipsi voi aiheuttaa vakavia palovammoja.</i>.
<p/>
 Kun kipsiseos on jäähtynyt noin 2 tunnin kuluttua, muottikehän voi purkaa
ja irrottaa mallineen. Pese tiivistyssaven jäämät pois.
Siinä on silloin vielä paljon ylimääräistä vettä, joten sen pitää antaa kuivua
muutama päivä lämpimässä ennen käyttöä. Erotusainetta ei tarvita, 
siksi kipsiseosmuotti sopii tarkkoja yksityiskohtia vaativaan käyttöön.
kipsiseoksesta muotti kestää varoen hoidettuna  kymmenkunta polttokertaa.
<p>

Kvartsihiekan pöly on niin vaarallista että
sen asemasta on käytettävä jotain muuta. Kaoliini on hyvä sideaine. 
Keramiikkakaupoista saa valusaven nimellä savijauhoa eli kaoliinia.<br>



<h3>Mallineen muovailu savesta</h3>
 Paitsi valmiin kipon päälle voi savesta muotoilla dreijaamalla tai vapaasti
 muovailemalla juuri mieleisiään muotoja. Tämä on helppoa, koska tarvitsee
 muovailla vain muotin sisäpintaa vastaava umpisavea oleva kappale, 
 jonka ympärille sitten kipsiseos valetaan.
 
<h3>Keraamiset muotit</h3>
Savi on helposti käsiteltävä materiaali, mutta vaatii huolellisen hitaan kuivauksen ennen käyttöä.
Valkosavi on hyvää. Punasaven rauta voi aiheuttaa lasin värjäytymistä.
Tiedän kyllä että sitäkin on onnistuneesti käytetty muottiaineena.
Paperisavi (ei paperimassa) on erittäin hyvä materiaali. Se antaa anteeksi
enemmän virheitä kuivausvaiheessa. Paperisavea saa keramiikan erikoisliikkeistä.
 Paperisavi palaa huokoisemmaksi, joka on eduksi muottimateriaalina.

Kaulitun savilevyn voi painella vahatun tai saippuoidun muovikipon päälle.
Silloin saa hyvän sisäpinnan. Polttamaton savi ei välttämättä tarvitse
 erotusainetta slumppauksen lämpötiloissa (alle 720 C).
 <p>
 Hyvän keraamisen muotin saa kun muovailee ensin mallineen. 
 Siitä otetaan sitten kipsimuotti. 
 Tähän kipsimuottiin painellaan kaulittu savilevy.

 Raakapolttamalla savimuotti saa lujutta. Lasiuunia ei pitäisi kuumentaa yli
 1100 asteeseen, mutta useimmat savet sintraantuvat riittävästi jo 950 - 1000 asteessa.
 Muotin polttolämmön pitää olla vähintäin 50 C korkeampi kuin käytön työlämpötila.
 <i>Raakapoltettu savi vaatii erotusaineen</i>. 
 Käsittelen sen ensimmäisen kerran erotusaineella jo ennen raakapolttoa, jolloin
 erotusaine tarttuu hyvin saven huokosiin. Toiset kerrokset lisään
 sitten polton jälkeen.
 

 <h3> Rengasmuotit</h3>
 Usein muotin voi tehdä ilman pohjaa. Itseasiassa kuvan omatekoinen muotti on 
 keraaminen rengasmuotti. Se muovailee vadin reunat ja pohja laskeutuu suoraan uunlevylle.
 
 Rengasmuotilla saa myös melko kapean ja syvän maljakon.
 Kuvan pienet maljakot, korkeus n 12-15 senttiä on tehty keraamisilla ja fiiberilevystä leikatuilla
 rengasmuoteilla. Sellasien slumppauksena on oltava tarkkana että pohja leviää
 kyllin tukevaksi mutta mahtuu vielä renkaan läpi pois.
 
 </html>