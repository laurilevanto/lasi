


<h3>Bullseyen sukulaiset</h3>

 Bullseyen vahvasta markkina-asemasta johtuu että
muitakin on lähtenyt sovittamaan lasejaan sen kanssa.

<b>Uroboros</b> ryhtyi myös valmistamaan COE 90 lasia. Uroboros testaa erikseen,
mutta yleensä se on havaittu erittäin hyvin yhteensopivaksi BE:n kanssa.
Eräät keltaiset ovat olleet ongelmallisempia. Viimeisen tiedon mukaan BE ja Uroboros 
ovat sopimassa yhteisestä testausmenetelmästä.
<p>
<b>Schott Artista</b> on kaukaisempi sukukainen. Sen laajenemiskerroin on COE 94, mutta
erilaisen viskositettinsa takia se sattuu jotakuinkin sopimaan  BE:n kanssa.
Sitä on suomalaisissa liikkeissä myyty BE yhteensopivana. Molemmat valmistajat kuitenkin 
kiistävät yhteensopivuuden. Sitä voi kyllä kokeilla ainakin pienissä töissä.
Itse olen onnistunut useimmiten, mutta olen myös nähnyt työn halkeavan toisessa poltossa.
Tämä johtuu ilmeisesti siitä että Artista on vähemmän juoksevaa, ja kuumennettaessa
pyrkii venyttämään Bullseyeta ennen en pehmiämistä. Ensimmäisessä poltossa lasit pääsevät hieman liikkumaan
ja ristiriitaa ei synny. Artista on paljon jäykempää kuin BE.
<p>
Artistan värivalikoima on rikas sinisitä ja vihreistä, 
niukempi keltaiseen suuntaan. Artista on transparenttia koneantiikkia. Toinen puoli
on sileä, toisella on hiuskuvio. Schott Opalika
on pintavärjätty valkoinen opaalilasi, jonka peruslasi on samaa kuin Artista.
Käyttämällä Opalikaa aluslasina saa Artistan väriskaalan myös opaaleihin töihin.
Eräät vahvat keltaiset ja punaiset eivät sovellu lainkaan Artistan tuotantoprosessiin.
Schott myy omissa nimissään näitä laseja Uroborosin valmistamana. Siksi niissä on erilainen
pinta kuin Artistan koneantiikki. Nämä Uroboros'in lasit näyttävät samalta kuin heidän S96 ja
BE-sopiva lasi. Kuitenkin Schottille tehty lasi poikkeaa näistä ja on nimenomaan Artista yhteensopivaa.
<p>
Artista on eurooppalaista lasia, jota valmistetaan hyvin suuret määrät arkkitehtuurin käyttöön.
Siksi se on hinnaltaa paljon BE:ta edullisempaa. 
Artista on ilmoittanut testaavansa lasin laajenemiskertoimen, 
mutta ei ilmeisesti tee fuusaustestiä.
<p>
<b>Wasser</b> on erikoinen jäsen tässä perheessä. 
Sen sanotaan sopivan aika hyvin BE:n kanssa, omaa kokemusta ei ole.
Wasserin valmistusprosessi on poikkeava. Hieno lasijauhe sekoitetaan sidosaineeseen
taikinaksi joka kaulitaan levyksi. Vasta tämä levy poltetaan lasiksi. Prosessin tuloksena on
kauniita opaakisävyjä. Valmistustavasta johtuu että Wasserin on helppo
leikata muoteilla erimuotoisia "piparkakkuja" ennen paistamista.
En tiedä asiaa, mutta alhainen sulamislämpö viittaa lyijypitoisuuteen.

Wasser pehmiää paljon matalammassa lämmössä kuin BE. 
Kun sitä kayttää Bullseyenn kanssa, on parempi fuusata BE osuus ensin ja sitten toisessa
poltossa valvotusti lisätä Wasser elementit. Muuten BE jää vajaapoltetuksi tai
Wasser sulaa yli.
<p>
Vastaavasti sen jännityksenpoisto tapahtuu
alemmassa lämmössä. Hauduta lämmön tasaus 520-530 asteessa kuten BE mutta sen jälkeen
jatka hidasta jäähdytystä alemmaksi, 450 C asti. Kun muutat hitaan jäähdytyksen aluetta,
pidennä aikaa vastaavasti n. 30 pros.
 <p>
<b>Baoli</b> on uusin tuntemani tulokas tässä perheessä. Valmistusmaa on Kiina, ja tehdas
on tehnyt laajaa sarjaa tiffanylaseja, Baolilla on uusi  COE 90 sarja, joka 
tehtaan Weppisivujen mukaan on perusteellisesti testattu. <br>
Tätä kirjoitettaessa BAolilla ei ole maahantuojaa Suomessa. 
Lähin on Cebex Ab, Malmö Ruotsissa. Baolia mainostetaan hyvin edullisena hinnaltaan.



