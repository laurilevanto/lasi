<html>
<h2>Pullolasi</h2>

Värilliset pullot ovat kauniita. Monet haluaisivat käyttää niitä
sulatustöihin.
<h3>Pullolasin ominaisuudet</h3>
Pullot puhalletaan nykyään koneellisesti muottiin. Tehokkuuden vuoksi kuuma lasiaihio 
halutaan mahdollisimman nopeasti pois muotista jotta päästään puhaltamaan seuraava.
Siksi pullolasi tehdään "lyhyeksi". Sillä on hyvin kapea sulatusalue ja
se on aina jäykempää kuin sulatuslasit. Tämä jo tekee sen käytön vaikeaksi.
<p>
Pullolasi vaihtelee erästä toiseen huomttavasti. Siksi samankin tehtaan pullot 
usein aiheuttavat yhteensopimattomuutta. On kurjaa katsoa kun suuritöinen lasitaulu murenee itsekseen.

<h3>Käyttömahdollisuudet</h3>
<b>Pullonsulatus</b> on mahdollista. Suosittua on asettaa pullo kyljelleen uuniin ja
kuumentaa kunnes se on slumppautunut litteäksi levyksi - vaikka juustotarjottimeksi.
Olen olutpulloja varten tehnyt laakean muotin, joka pitää pullon kaulan koholla.
Näin syntyy iltapalalautanen.
<p>
Jos harteikkaan pullon sulattaa kokonaisena, se slumppautuu ensin keskeltä
ja siten hartiat fuusautuvat kiinna. Sivuille jää ilmatasku. 
helpointa on jos leikkaa pohjan ensin pois. Silloin ilma pääsee poistumaan alakautta.
<p>
<b>Juomalasi pullosta</b>. Eräät kapeat pullot voi hyvin katlkaista ja käyttää
pohjaosan vaikka snapsilasina. Leikattu reuna on ehdottomasti liekkikiillotettava.
Täytä lasi siksi aikaa melkein reunaa myöten jollakin lämpöä sitovalla
jauheella ( puhdas kuiva hiekka, luto eli kertaalleen poltettu muottiseos,
kuiva kipsijauho).
<p>
Olen nähnyt myös jalallisen olutlasin, joka oli tehty leikkaamalla pohja pois ja 
sulattamalla pohjalevy takaisin korkin paikalle. tekniikan yksitysikohtia en tunne.
<p>
<b>Lampunjalka </b> ei oikeataan kuulu sulatustyön piiriin.
Jos poraa n. 10 mm reiän johtoa varten, on pullon sisäpuolelle ehdottomasti
saatava vedon poisto ja reikä vuorattava suojaavalla materiaalilla.
Poran jäljiltä karhea lasireuna syö nopeasti johdon eristeet!.
Olen leikannut kumista tulpan reikään ja vienyt johdon sen läpi.
Valaisinliikkeestä saa myös lampunkanna, johon johto tulee ulkokautta
se vain painetaan korkkiin kiinni.
<p>
<b>Pullojen yhteensulatus</b>
Pulloja tehdäänjatkuvana tuotantona, usein kierrätyslasista. 
Siksi ei ole mitään takeita siitä että kaksi olutpulloa 
tai kaksi viinipulloa olisi yhteensopivia. 
Toisaalta vanhat pukkot ovat halpaa materiaalia. 
Aina voi kokeilla jos uuniaikaa on.
Muuta aiheeseen liittyvää
<table border bgcolor="#e0ffe0">
 


<tr>
  <td>
  <a href="../polku/kysymys.html#pullonkatkaisu"> Pullon katkaisu</a>
  </td>
</tr> 

</table>

</html>
