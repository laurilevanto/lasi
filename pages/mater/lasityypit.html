
<- 23.09.08

<h2>Lasityypit 2</h2>
<a name="ominaisuudet"><h3>Lasin ominaisuudet</h3>
Kaiken lasin perustana on piioksidi. Sen happi- ja piiatomit muodostavat verkoston
jonka ominaisuuksia muokataan lisäaineilla. Nämä lisäaineen ionit muodostavat 
epäsäännöllisyyksiä tuohon verkostoon. Siksi osa sidoksista on tiukempia ja osa löyhempiä.
Näiden suhde määrää sitä miten lasi kuumentuessa pehmenee ilman selvää sulamispistettä.
Lisäaineilla muokataan lasin muitakin ominaisuuksia halutuksi.

Lasin perusominaisuuksia ovat <br>
- kovuus, se kestää hyvin naarmuuntumista. Vastaavasti se on vaikea hiottava.
<br>
- suuri puristus- mutta heikompi vetolujuus. Siksi lasi murtuu helposti taivuttaessa.
  &nbsp;&nbsp;Kun lasia kuumennetaan, pinta laajenee ensin ja jää ytimen puristukseen-
  Jäähdyttäessä
  vastaavasti pintaan  muodostuu vetoa. Siksi lasi halkeaa helpommin jäähdytysvaiheessa.
  Tietysti pehmenemispisteen yläpuolella lasi joustaa kokomatkan eikä jännityksiä synny.
  <br>
- pintajännitys, joka saa lasin liekkikiillottumaan ja leikatut terävät reunat
pyöristymään uunissa. <br>
- ei sulamispistettä, vaan lasi pehmenee asteittain mutta ei koskaan ole 
täysin juoksevaa. Sopiva työlämpötila ja haudutusaika tekevät mahdolliseksi
hyvin monipuolisen käsittelyn uunityössä. <br>
- hyvä kemiallinen sietokyky, joka tekee sen sopivaksi pullojen materiaaliksi. <br>
- ominaisuuksien monipuolinen muokaaaminen lisäaineilla. Niillä on saatu aikaan 
alla kuvatut lasityypit.

<a name="soodalasi"><h3>Soodalasit</h3></a>

Sooda-kalkkilasi on tavallin lasityyppi. Sen valmistus on niin halpaa että
siitä tehdään pullojen ja ikkunalasin lisäksi kertakäyttöisiä hillopurkkeja.
Soodakalkkilasi tehdään sulattamalla piidioksidin, soodan ja kalsiumkarbonaatin 
tai kalsiumoksidin seos. <br>
Soodan lisääminen alentaa sulamispistettä ja vähentää siten energian tarvetta
 mutta se tekee lasista samalla veteen liukenevaa. Kalkki stabiloi sen liukenemattomaksi.
Soodan ja kalkin atomit asettuvat piin ja hapen muodostamaan ionirakenteeseen
ja tekevät sen sidoksista epäsäännöllisiä. Siksi lasi pehmenee astetittain,
kun löyhemmät pii-happisidokset aukeavat ensin.
Eri tehtaat käyttävät puhtaudeltaan vaihtelevaa hiekkaa (piioksidia) ja lisäävät muita
aineita mm värivirheiden korjaamiseksi. Nämä vaikuttavat lasin laajenemiskertoimeen 
ja viskositeettiin ja rajoittavat mahdollisuuksia yhdistellä laseja sulatustyössä.
<br>
Lähde: <a href="../liitteet/lahteet.html#wiki1"> wiki 1 </a>
<br>
Soodakalkkilasi on kuten sanotaan, lyhyttä. Lämpöalue jolla se on 
muovattavissa on melko kapea. Soodakalkkilasi myös devitrifioituu helposti.
Pintaan muodstuu kiteytymää, joka näkyy maitomaisena samautena.
<p>
Vain erityisesti sulatuslasiin <b>(katso <a href="./sulatuslasit_2.html">Sulatuslasi 2) </a> </b> 
erikoistuneet tehtaat sovittavat lasilaatunsa niin
että saman tehtaan lasien väliiä ei synny jännityksiä.
<b>Ikkunalasin</b> samoinkuin <b>pullolasin</b> valmistajat eivät piittaa 
lasin ominaisuuksista jälkikäytössä.
Jopa saman viinimerkin pullot voivat olla keskenään yhteensopimattomia.
Pohjoismainen <b> puhallettu lasi</b> on soodakalkkilasia. Keski- ja eteläeurooppalaiset
tehtaat kayttävät usein lyijypitoisempaa lasia, joka sallii pidemmän työskentelyn.
Olen joissakin töissä kokeillut lasinpuhaltajien hukkalasia ns. pinttiä sulatuslasina.
Jos se on tasalaatuista se sopii valutöihin. Usen puhalluslasi on pintavärjättyä.
Sitä olen sulattanut levyiksi. Väri muodostaa silloin kauniita huntuja lasin sisälle.

<a name="lyijylasi"><h3>Lyijylasi</h3></a>

Eli lyijykristalli on erittäin kirkasta ja kauniisti sädehtivää lasia.
Uunityössä sen monet hyvät ominaisuudet pääsevät oikeuksiinsa valuesineissä.
Se on erittäin helppoa valaa ja hioa kirkkaaksi.

Lyijylasi sisältää tyypillisesti 16-35 mol% lyijyä, mutta nykylaseista puhuttaessa
pidetään 24 painoprosenttia alarajana jotta lasia voi kutsua lyijylasiksi.
Vanhempi lyijykristalli saattoi sisältää 45 pros lyijyä.

Pii on varsinaisesti lasia muodostava aine, joka valmistuksessa liukenee
soodaan joka toimii flussina, ja kalkki lisätään stabiloimaan lasoimateriaali.
Lyijy toimii sekä flussina että stabiloivana aineena ja korvaa kalkin. Lyijyllä on myös verkostoa muodostava ominaisuus.

Teknisesti ei pitäisi puhua kristallista lasin yhteydessä koska lasi on nimenomaan amorfinen,
ei-kiteinen materiaali. Kuitenkin kristalli-sanalla on vankka historia nimenomaan
viistehiottuina esineinä. Böömiläinen kristalli on meilläkin käsite, samoin kristallikruunut
valaisimena.
<p>
Lyijylasin ominaisuuksia:
Optiset ominaisuudet aiheutuvat lasimassan suuremmasta tiheydestä. 
Tämä johtuu lyijyn suuresta atomipainostapainosta 207.3 
joka on 5 kertaa suurempi kuin kalkilla.
Lyijyoksidin lisääminen nostaa valon taitekerrointa ja alentaa työlämpötilaa 
sekä lisää juoksevuutta. Lasin sitko eli viskositeetti - juoksevuuden vastakohta -
on alueella 800-1100 astetta sata kertaa pienempi kuin
tavallisella soodalasialla. Lasintekijän kannalta tästä on kaksi etua.
Matalampi työlämpötila tekee sen paremmin soveltuvaksi emalien valmistukseen
ja toiseksi transparentti lasi saadaan paljon helpommin kuplattomaksi
 pienemmän viskositeetin takia.
 <br>
 Kun lyijylasia kopauttaa, se jää soimaan eri tavalla kuin soodalasi.
 kalium-ionit ovat lyijylasissa tiukemmassa sidoksessa ja lasi siksi absorboi 
 vähemmän energiaa jolloin se soi kauemmin.
<br>
Lähde: <a href="../liitteet/lahteet.html#wiki2"> wiki 2 </a>
<p> 


 Sulatuksessa lyijylasi on suosittua valutöissä. 
 Tunnetuin merkki on Uusi Seelantilainen Gaffer.
 Ainakin Tsekkiläinen Ornela myy myös jyijylasia sulatuskäyttöön.
 <p>
 
 Eräs lyijylasin erikoispiirre on, että se sietää paremmin
 yhteensopimattomuutta. Syytä tähän ei tiedetä
 <br><basefont size="12"></font>
Lähde: <a href="../liitteet/lahteet.html#tammisto"> Tammisto </a>
 <br>
 Lyijy myös lisää muiden metallien liukenevuutta 
 joka on eduksi värillisen lasin valmistuksessa.
 <p>
 <b>Lyijylasitteet:</b> Lyijyn ominaisuudet ovat tehneet sen suosituksi keramiikan lasitteissa.
Myös sulatuslasin kanssa käytetään joskus lasitteita devitrifioitumisen ehkäisyyn.
 Näistä boraks ja SuperSpray ovat lyijyttömiä mutta Spray A ja Back Magic sisältävät
 merkittävän määrän lyijyä. Niitä ei pitäisi käyttää ruokaa vasten tuleville pinnoille.

<p>
 <b><font color="#FF0000">Turvallisuus</font></b>: Lyijylasista valmistetuista esineistä saattaa imeytyä
 lyijyä ruokaan tai juomaan. Happamat ruoka-aineet ja juomat liuottavat lyijyä
 herkemmin. Yleensä liukenevat lyijymäärät ovat vähäisiä lyhytaikaisessa kosketuksessa kuten
 aterian aikana. Pitkäaikaisessa kosketuksessa määrät saattavat kasvaa niin suuriksi että
 elintarvikeviranomaiset katsovat varoitukset aiheelliseksi.



Lähde: <br>
<a href="../liitteet/lahteet.html#wiki4"> wiki 4 </a>

<p>
Muita aiheeseen liittyviä sivuja
<table border align="center" bgcolor="#e0ffe0">
<tr>
  <td>
<a href="../turhaa/mitalasion.php">Hauska tietää: Mitä lasi on</a>
  </td>
</tr>

 
</table>

 


