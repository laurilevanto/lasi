<html>
<h2>Lasin historiaa</h2>
<table border bgcolor ="e0ffe0">

</table>
<h3>Uunisulatuksen varhaishistoria 5000 e.Kr. - 400 e.Kr</h3>
Lasin alkusynty on hämärän peitossa. Joka tapauksessa keramiikan lasittaminen
tunnettiin paljon aikaisemmin. Otaksutaan että lasi irrallisena materiaalina
erosi keramiikan pinnalta n 4000 e.Kr. jossain Mesopotamiassa. 
Se ei ollut mikään äkillinen ahaa -elämys, 
vaan sattumien, kokeilujen ja virheiden summa.
<p>
Seuraava merkittävä askel lasin käsittelyssä oli Egyptissä. 
Egyptiläiset valmistivat kolmea samansukuista tuotetta, joissa kaikissa oli
pii, alkali ja kupari pääosissa. Nämä olivat fajanssi, egyptinsininen
ja lasi. Näiden valmistuksessa oli ilmeistä vuorovaikutusta. 
Korukivien käsittely oli luonut taitoa, jolle oli käyttöä kovan lasin kanssa.
<p>
Egyptiläiset arvostivat suuresti
lasia.Tuon ajan arvostuksesta löytyy Raamatusta vihje "Ei vedä sille (viisaudelle) vertoja kulta eikä lasi" (Job 28.17) 
 Lasi oli synteettinen materiaali, jota ei oikeasti ollut olemassa. Sille voi
antaa haluamansa värin ja kuvioinnin tekniikan sallimissa rajoissa.
Korukivien valmisttajilta omaksuttiin nopeasti lasin sahaus ja kiilottaminen.
Kivialan perintönö egyptiläiset suosivat opaakkia, läpinäkymätöntä lasia, vaikka transparentin,
joskaan ei värittömän lasin valmistus ei voinut jäädä tuntemattomaksi.
<p>
 Egyptiläinen merkittävä keksintö oli lasimurskan kiinnittäminen muotin <i>ulkopinnalle</i>.
Kun esine oli poltettu, haurastunut muottimateriaali kaivettiin sisältä pois. 
Näin saatiin aikaan kosmetiikkabisneksen kaipaamia pieniä pulloja. Lasi on aina
sopeuttanut itsensä nopeasti erilaisiin teknnikoihin. 
Tämä tekniikka jäi unohduksiin pariksi vuosituhanneksi, kunnes se 1800-luvulla
keksittiin uudelleen Pate de Verre -nimellä.
<p>
Erikoista on että kesti 3000 vuotta ennenkuin lasia opittiin puhaltamaan. 
Ainakin osasyy tähän oli silloiselle valmistukselle välttämätön valivaihe.
Lasin muodostumiseen tarvitaan noin 1200 asteen lämpötila. Sitä oli vaikea saavuttaa
silloisin keinoin. Ratkaisuna oli esisulatus fritin teko pieninä määrinä
laakeissa pannuissa. Tämä puolivalmiste jauhettiin lopulliseksi raaka-aineeksi.

<p>

<h3>Puhalluslasin kausi 400 e. Kr - 1800</h3>
Seuraava mullistava keksintö tehtiin Syyriassa hiukan ennen ajanlaskumme alkua.
 Lasinpuhallus oli suuri mullistus. Pullo syntyy puhaltamalla muutamassa minuutissa, kun se muotin päälle
sulattamalla vaati usean päivän näpertämistä. Puhallus syrjäyttikin murskatekniikan
täydellisesti. 
<p>
Aikaisemmin lasin valmistus ja muovaus olivat erillisiä prosesseja - aivan kuten nykyisessä
fuusauksessa. Lasin muovaajat ostivat raaka-lasia eri lähteistä.
Puhallus muutti tämän. Koko prosessi lasimassan valmistuksesta 
valmiiseen esineeseen asti tapahtuu samassa paikassa lyhyen ajan kuluessa.
<p>

Rooma oli huomattava talousmahti, aikansa EU. Aina käytännöllisesti ajattelevat roomalaiset
kehittivät lasiteollisuuden. Kun ruukkumaakari dreijasi amforoita viinin säilytykseen,
hän saattoi keskeyttää työnsä juhlapäivien ajaksi. Lasin sulatusuuni vaati jatkuvaa
huolenpitoa ympäri vuorokauden, 7 päivää viikossa. Se vaati myös erikoistuneen tiimin,
jollaisen vieläkin näkee lasitehtaissa. Eräs näyte roomalaisten logistiikasta oli
neliskulmainen pinottava viinipullo. 
Roomalaiset lasitehtaat olivat maailman ensimmäisiä tehtaita sanan nykyisessä merkityksessä.

Nykyihminen helposti aliarvioi antiikin maailmaa. Raaka-aineiden kauppa kattoi koko
Välimeren alueen. Perusasiat hiekka ja energia saatiin paikallisesti. Sooda valmistettiin
Espanjan Alicantesta tulevasta merilevästä, barillasta. Oksidit mikä mistäkin.
Osaamisen leviäminen oli vieläkin uskomattomampaa. Kun lasin fysikaalista rakennetta
ei tunnettu, kaikki perustui omin käsin saatuun kokemukseen jka siirtyi mestareilta
oppipojille. Eräässä venetsialaisessa suvussa oltiin lasinpuhaltajia 500 vuoden ajan.
Tämä vuosituhantinen kokemuksen ketju jatkui sellaisenaam 1800-luvulle. Vielä amerikkalaiset
Steuben ja Tiffany ostivat osaamista Englannista.
<p/>
<b>Kristalli</b>-sana liittyy läheisesti lasiin vaikka lasi ei ole kiteistä.
NImityks otettiin käyttöön 1400-luvulla Muranossa kun opittiin värittömän lasin valmistus.
Sitä verrattiin jalokivena tunnettuun vuorikirstalliin. 
Böömiläinen kristalli on lasia jossa sooda on korvattu potaskalla. Tämä lasi on
soodalasia kirkkaampaa. Böömiläisestä lasista kristalli-sana on tarttunut
hiomalla kaiverrettuun lasiin. Uuden merkityksen
kristalli-sana sai englantilaisesta kristallista. 1600-luvulla kehitettiin lyijypitoinen lasi,
jolla on suurempi valon taittokyky. Näin saatiin säihkyvämpää lasia.

 
 Lähde: <a href="../liitteet/lahteet.php#lasityot"> Lasityöt </a>

<h3>Teollinen vallankumous 1800 -</h3>
Puhallettu lasi ei ollut vain pulloja ja pikareita. Ikkunalasiakin valmistettiin puhaltamalla
pallo joka aukaistiin ja sitten pyörittämällä lingottiin suureksi levyksi. 
Tästä leikattiin ikkunaruutuja. keskimmäiseen ruutuun jäi puntin jälki "häränsilmä".
Seuraavaksi tasolasia tehtiin puhaltamalla sylinteri, joka leikattiin halki
ja mankeloitiin levyksi. Näin saatiin suurempia lasilevyjä ja parempi laatu.
kuitenkin esimerkiksi peililasi piti hioa molemmilta puolilta.
Menetelmä on vieläkin paikoin käytössä. Siitä on <a href="../liitteet/lahteet.html#lambert"> kiva video</a>
<p>
Seuraavaksi lasitehtaat oppivat vetämään lasisylinterin  sulasta massasta.
Se salli suuremmat mitat kuin mitä puhaltaja ajksaa käsitellä. Saatiin isompia ruutuja.
Siitä seuraava kehitysaskel oli vetää rautasauvalla litteää lasia joka valssattiin
halutun paksuiseksi sen vielä ollessa pehmeää
Tämä prosessi on nykyaikaistetuna esimerkiksi Artistan valmistuksesa.
<p/>
Ikkunalasin valmistuksen mullisti Pilkingtonin float-menetelmä jossa  lasin annetaan
jäähtyä sulan tinan pinnalla. Tuloksena on virheettömän sileä levy kuin yksiöinen jää.

<h3>Uunisulatuksen jälleensyntyminen 1800 -</h3>
1800 -luvulla kiinnostus antiikkiin toi esiin myös antiikin uunisulatetun lasin.
Mm. ranskalainen kuvanveistäjä Argy-Rousseau lähti kokeilemaan lasimurskan yhteensulatusta.
Hänen tavoitteenaan oli luoda värillisiä veistoksia. Voi vain kuvitella sitä kokeilujen määrää
kun ei vielä tunnettu lasin sulatusominaisuuksia. Kuitenkin lasimurskan muottiin paineleminen 
ja yhteensulatus onnistui. Tuloksena oli aivan ennenäkemätöntä lasia - 4000 mvuotta vanhaa.
<h3>Studiolasi 1970 -</h3>
Toisen maailamansodan jälkeen syntyi eripuolilla reaktioita teollista valmistuotantoa vastaan.
Englannissa oli Arts and Crafts liike joka korosti uniikkia käsityötä. Samoin Yhdusvalloissa
syntyi studiolasiliike. Teollisuudessa muotoilija ja lasinpuhaltaja olivat
erillään vaikka yhteistyössä. Ei Aalto puhaltanut ensimmäistäkään maljakkoa
ja Oiva Toikalla oli luottopuhaltajien tiimi, joka toteutti hänen lintunsa.
Studilasiliikeessä taiteilijat tekivät itse teoksensa alusta loppuun. Siihen kuului
puhaltajia, mutta uunisulatus sopi erityisen hyvin tähän konseptiin.

Eräs ryhmä sulatuslasin harrastajia kierrätti pulloja ja mankeloi käsin lasilevyjä
sulasta massasta. He oppivat kantapään kautta
yhteensopivuuden perusteet. Boyce lundstromin kirjat ovat tätä perua.
Näin syntyi Bullseye, ensimmäinen sulatuslasiin erikoistunut lasitehdas.
Pian niitä oli muitakin ja viimevuosina aika monet lasinvalmistajat ovat
julkistaneet omia sulatuslasisarjojaan.
Loppu onkin jo nykyaikaa.
<p>
Lähde: <a href="../liitteet/lahteet.html#cummings2"> Cummings 2</a>
<br>

Lue lisää
<table  border align=center bgcolor=a0c0ff>
  <tr>
  <td>
<a href="http://www03.edu.fi/oppimateriaalit/esine_elaa/lasi/historiaa.html">
tiivis historiakatsaus lasiin </a>
</td>
</tr>
<tr>
  <td> 
  <a href="http://www.studiosara.fi/studiolasi_historia.html">
   Sara Hulkkosen historiakatsaus</a>
  </td>
</tr>
</table>
</html>