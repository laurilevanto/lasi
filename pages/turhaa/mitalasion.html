<html>
08.08.23
<h1>Lasin rakenne ja ominaisuudet</h1>

Lasin olemuksesta näyttää olevan enemmän teorioita kuin on teoreetikkoja niitä keksimässä.
Kuitenkin tuntuu vallitsevan laaja yksimielisyys eräistä perusasioista.
<h2>Perusfysiikkaa</h2>
Tavallisesti ajatellaan että aineella on kolme olomuotoa: kiinteä, neste ja kaasu.
Vesi voi olla jäätä, nestettä tai höyryä. Ero näiden välillä johtuu lämpötilasta.
Kun jää lämpiää, se sulaa nesteeksi. 
Siihen lisätty lämpömäärä kasvattaa molekyylien lämpöliikkeen suuremmaksi 
kuin niiden sidosvoima kiinteässä kiteessä. Molekyylit pääsevät liikkumaan vapaasti
toistensa ohi, neste virtaa. Nesteessä kuitenkin vielä on niin paljon sidosvoimaa
että molekyylit pysyvät yhdessä toistensa lähellä. Tarvitaan vielä lisää lämpöenergiaa 
ennenkuin ne ovat täysin vapaita. Vesi muuttuu höyryksi.
<p>
Meitä kiinnostaa enemmän, mitä tapahtuu jäähtyessä. Juuri nolla-asteessa vesi on vielä virtaavaa.
Hitusen sen alapuolella, se on kiinteää jäätä. Tällä rajalla veden molekyylit luovuttavat lämpöenergiaa
ja liikahtavat sellaisiin paikkoihin, joissa sitoutunut energia on mahdollisimman pieni.
Syntyy säännöllisiä jääkiteitä. Kaikki kiinteät aineet ovat kiteisiä.
<p>
Kuitenkin myös neljäs olomuoto on mahdollinen, <i><b>lasimaisuus</b></i>. Ajatellaan että veden voisi
jäähdyttää salamannopeasti, niin että molekyylit eivät ehtisi liikahtaa paikkoihinsa kiteessä,
mutta olisivat menettäneet jo kaiken liike-energiansa. Silloin se olisi amorfinen,
kieytymätön, kiinteä aine. Eräänlaista lasia. 
<p> Lasinmuodostuksen edellytyksenä on siis hitaus. Hitautta edesauttaa viskositeetti, 
juoksevuuden vastakohta. Tahmea siirappi valuu hitaammin kuin vesi. Toinen hitautta aiheuttava
tekijä voi olla molekyylirakenne. Monien muovien molekyyliketjut ovat pitkiä, ja niiden järjestäytymiseen kiteeksi
tarvitaan enemmän aikaa kuin jäähdyttämiseen kiinteäksi. Luonnossakin esiintyy vahoja
ja resiinejä (=pihkaa) joka käyttäytyy näin, saa lasimaisen olomuodon
normaalilämmössä.

<h3>Kiteytyminen</h3>
Kun uudenvuoden tinaa sulattaa kauhassa, siitä muodostuu ensin pieni sula lammikko
ja sitten yhtäkkiä koko tina hulahtaa nestemäiseksi. Kiteisillä aineilla on
tarkka sulamispiste. Kaikki molekyylisidokset ovat yhtä tiukkoja, ja kun kestoraja ylitetään 
muuttuu kaikki aine nesteeksi samassa lämpötolassa.
Amorfisessa eli lasimaisessa aineessa on epäjärjestystä ja sen takia siinä on tiukempia ja löyhempiä sidoksia.
Siksi muutos kiinteäsät nesteeksi ja päinvastoin tapahtuu hitaammin laajemmalla
lämpöalueella. Puhumme lasin muutosalueesta, ei sulamispisteestä.
<p>
Kvartsilla, SiO2, on tällainen ominaisuus. Se voi kiteytyä tai muodostaa lasia.
<h2>Molekyylirakenne</h2>
Kvartsissa eli piidioksidissa pii (jonka valenssi on neljä) sitoutuu
neljään happiatomiin ja muodostaa tetran. Kun hapen valennsi on 2 
kukin tetran neljästä kulmasta
sitoutuu vuorostaan seuraavaan piiatomiin. Näin syntyy verkkomainen rakenne.
Kiteisessä kvartsissa nämä tetrat muodstavat säännöllisen 3-ulotteisen verkon.
Amorfisessa lasissa verkko ei ole asettunut säännölliseksi.
<table width="60%" align="center">
  <tr>
    <td>
    <img src="../turhaa/MIT-tetra2.jpg"> <br>
    Kiteinen ja amorfinen piioksidi (kuva: MIT.edu)</img>
    </td>
  </tr>
  <tr> <td>
Kun joukkoon lisätään suurikokoisempia natriumatomeja soodasta, epäsäännöllisyys kasvaa.
  </td></tr>
  <tr>
    <td>
    <img src="../turhaa/NYT-struct4.jpg" width="400" > 
    <br> Soodalasin rakenne (kuva: New York Times) </img> Keltaiset pallurat ovat
    natrium-atomeja.
    </td>
  </tr>
</table>
<br>
Piioksidi sinänsä on <i>verkostoa muodostava</i> aine. Siitä yksinäänkin voi
tehdä kvartsilasia. Kvartsilasi on erittäin kuumuutta kestvää.
Kun sooda-kalkkilasi pehmenemisalue on n.470-580 B, se on kvartsilasilla
1500.1800 C. Puhdas kvartsilasi läpäisee hyvin UV-säteilyä.
<p> Lyijy voi myös osallistua verkoston muodostamiseen.
Silloin saadaan lyijykristallia. Lyijylasilla on suuri taitekerroin,
ja se on pehmeämpää kuin sooda-kalkkilasi. Siksi sitä on helpompi hioa. 
Lyijylasi on suosittua valutöissä alhaisemman lämpöalueen ja 
suuremman juoksevuutensa takia. Voimakas valontaitto lisää sen houkuttelevuutta.
<p> Boori on myös verkostoa muodostava aine,
joka on tuttu borosilikaattilasista. 
Borsilikaatilasi kestää kuumuutta sooda-kalkkilasia paremmin
samoin kemikaaleja. Taidelasina sitä käytetään lasihelmien tekoon.
Kuumansiedon takia se on helmenteossa helpommin jäähdytettävää.
<p>
Muut oksidit muovaavat verkostoa ja sen mikana lasin ominaisuuksia. Näitä voi olla
sooda N2O, potaska K<sub>2</sub>O, Litium Li<sub>2</sub>O, 
Kalsium CaO, Magnesium MgO ja lyijy PbO.
Kun muovaavia aineksia lisätään, pii-happi sidosten määrä vähenee. 
Muovaavan aineksen lisääminen
helpottaa lasin käsittelyä alentamalla sulamispistettä ja pienentämällä
viskositettia. llian suuri muovaavien ainesten määrä voi heikentää
verkkorakennetta niin paljon että jäähtyessä tapahtuu kiteytymistä
eikä lasinmuodostusta. Sulatuslasien valmistuksessa tätä kontrolloidaan,
ja ne vastustavat kiteytymistä eli devitrifioitumista tavallista sooda-kalkkilasia paremmin.<p/>

Pelkkä pii-sooda-lasi ei kestä vettä. Kalkin lisäämisellä saadaan lasi vettä kestäväksi.



<h3>Lasityypit</h3>
Taulukon arvot ovat ohjeellisa. Eri valmistajat soveltavat niitä tarkoituksensa mukaan.
 
 <table border>
<tr >
<td><strong>tyyppi</strong></td>
<td><strong>SiO<sub>2</sub></strong></td>
<td><strong>Na<sub>2</sub>O</strong></td>
<td><strong>K<sub>2</sub>O</strong></td>
<td><strong>CaO</strong></td>
<td><strong>MgO</strong></td>
<td><strong>B<sub>2</sub>O<sub>3</sub></strong></td>
<td><strong>Al<sub>2</sub>O<sub>3</sub></strong></td>
<td><strong>muu</strong></td>
<td><strong>kuvaus</strong></td>
</tr>
<tr bgcolor="#e5e5e5">
<td>Sooda-kalkkilasi</td>
<td>72</td>
<td>14</td>
<td> &nbsp;</td>
<td>9</td>
<td>4</td>
<td>&nbsp;</td>
<td>1</td>
<td>&nbsp;</td>
<td>ikkuna-,pullo- ja taidelasit</td>
</tr>
<tr bgcolor="#bfbfbf">
<td>Kvartsilasi</td>
<td>99.5+</td>
<td> &nbsp;</td>
<td>&nbsp;</td>
<td>&nbsp;</td>
<td>&nbsp;</td>
<td>&nbsp;</td>
<td>&nbsp;</td>
<td>&nbsp;</td>
<td>Suurta kuumuutta kestävät sovellukset <br>
Pieni lämpölaajenemine <br> läpäisee UV-valoa</td>
</tr>
<tr bgcolor="#e5e5e5">
<td>Borosilikaatti</td>
<td>80.5</td>
<td>3.8</td>
<td>0.5</td>
<td>&nbsp;</td>
<td>&nbsp;</td>
<td>12.9</td>
<td>2.2</td>
<td>&nbsp;</td>
<td>lämpöä ja kemikaaaleja kestävä lasi, <br>
laboratoriolasi</td>
</tr>
<tr bgcolor="#bfbfbf">
<td>optinen piilasi</td>
<td>54</td>
<td>1</td>
<td>8</td>
<td>&nbsp;</td>
<td>&nbsp;</td>
<td>&nbsp;</td>
<td>&nbsp;</td>
<td>37 <strong>PbO</strong></td>
<td>voimakkaasti valoa taittava. <br>
Lyijykristalli on suunnilleen samanlaista</td>
</tr>
<tr bgcolor="#e5e5e5">
<td>Pintakarkaistu lasi</td>
<td>56</td>
<td>16</td>
<td>2</td>
<td>2</td>
<td>&nbsp;</td>
<td>2</td>
<td>19</td>
<td>4 <strong>TiO<sub>2</sub></strong></td>
<td> lasivuoat</td>
</tr>
</table>

<h2>Lasin jäähtyminen</h2>
Kun lasi jäähtyy, sen viskositeetti kasvaa, 
kunnes muuntumisalueella lasi jähmettyy kiinteäksi.
Lämpö voi poistua lasista vain pinnalta. 
Lasilla on huono lämmönjohtokyky.
Pinta jäähtyy ensin ja kutistuu jäähtyessään. Muuntumisalueella
se kuitenkin joustaa vielä. Muuntumisalueen alapuolella
pintalasi on jo kiinteää, mutta sisällä voi olla vielä
kuumaa lasia, joka jatkaa kutistumistaan.
Paksuun lasiin syntyy silloin alipainetta sisälle, joka voi imaista
sitkistyneen pinnan lommolle.

Jännityksen estolla jäähdytetään lasi niin hitaasti että pinnan ja ytimen
välille ei koskaan muodostu yli 5 C lämpöeroa. Tällöin lasiin ei jää lämpöjännityksiä.
<p>
Kun lasilla ei ole tarkkaa sulamispistettä, on yleinen uskomus että
se on normaalilämmössäkin hyvin hitaasti juoksevaa. Tämä on myytti.
Tarkasti ottaen lasi on meta-stabiilia. Aina joskus voi jokin
atomi ulkoisen energian vaikutuksesta liikahtaa, mutta
havaittavan valumisen syntymiseen tarvitaan miljoonia vuosia.

<h2>Värillinen lasi</h2>
Värilasin valmistuksessa voidaan käyttää vain värejä, 
jotka kestävät sulatuksen kuumuuden.
Useimmat näistä ovat metallioksideja 
(oksidi on jo hapettunut, se ei voi palaa).
Toinen värjäystekniikka perustuu mikroskooppiseen rakenteeseen.
Oljyläikkä veden pinnalla heijastaa värejä, joita öljyssä itsessään ei ole.
Ohut öljykalvo ikäänkuin resonoi valon kanssa ja siksi heijastaa
enemmän jotain määrättyä aallonpituutta.
Lasiin voidaan saada samanlainen rakenne. Kulta on keltaista, mutta
nanometrien paksuisena se onkin punaista. Lisäämällä lasiin
noita nanometriluokan kultahitusia, lasi värjäytyy punaiseksi,
ns. kulta-rubiinilasi. Tällainen väri ei ole "yhtä todellista" 
kuin värillinen oksidi. Siki se muuntuu usein poltossa 
(ns. muuntovärit eli striker-lasit).
<h3>Esimerkkejä metallien väriominaisuuksista</h3>
<table border bgcolor="e6e6Fa"> border
<tr>
  <td> väri</td><td> Metalli</td> <td>kommentti</td>
</tr>
<tr>
  <td> Vahva, syvä sininen</td> <td>koboltti</td><td>&nbsp;</td>
</tr>
<tr>
  <td> sininen</td><td> kupari</td><td>&nbsp;</td>
</tr>
<tr> 
  <td> vihreä </td> <td> kromi</td><td> Aventuriinissa on myös <br>
  metallisia kromihiukkasia</td>
  </tr>
<tr>
  <td> Vihreä</td><td> rauta</td> <td> kirkas lasi näyttää usein <br>
  hieman vihertävältä rautajäämien takia </td>
</tr>
<tr>
  <td> lila</td>  <td> mangaani</td><td> käytetään usein kompensoimaan <br>
  raudan aiheutamaa vihreyttä</td>
</tr>
<tr>
  <td> punainen</td> <td>kupari</td> <td>&nbsp;</td>
</tr>
<tr>
  <td> punainen</td> <td>kulta</td> <td>&nbsp;</td>
</tr>
<tr> 
  <td>Keltainen</td><td> kadmium</td> <td> erittäin myrkyllien oksidina</td>
</tr>
<tr> <td>keltainen</td> <td>hopea</td> <td> värjää hyvin pieninä pitoisuuksina. <br>
Mm hopeasaven polttaminen voi jättää uunilevyyn värjäävän jäljen</td>
</tr>
<tr>
  <td>musta</td> <td>>rauta </td> <td>&nbsp;</td></tr>
</table>
Onneksi voimme käyttää useimmiten valmiita värillisä laseja. 
Lasin värjääminen on konstikasta. Edellä on ollut puhetta siitä miten
muovaavien ainesosien määrällä vaikutetaan lasin ominaisuuksiin kuten
viskositeettiin, laajenemiskertoimeen (COE) ja pehmiäsmislämpöön.
Kun tähän tarkoin valittuun seokseen lisätään värioksidia,
muiden ainesten prosenttisouudet muuttuvat. Ongelmana on aina saada
kaikki halutut ominaisuudet mahtumaan sataan prosenttiin.
<p>
Väreistä voi oppia lisää sivuilta
<a href="../mater/be-colors1.php"> BE väriluettelo1 </a> ja
<a href="../mater/be-colors1.php"> BE väriluettelo2</a>
</p>
Lasia voi kyllä itse pintavärjätä värillisillä lasijauheilla (friteillä)
Katso <a href="../lahi/frittimaalaus.php"> Frittimaalaus</a>
tai emaleilla. Lasimaalaus onkin oma taiteenlajinsa.
<P>
<h2>Opaakki lasi</h2>
Opaakki lasi tehdään lisäämällä opsifoivaa ainetta, tavallisesti fluoridia tai fosforia lasiin.
Tämä aiheuttaa kiteiden muodostumista lasin sisään, joka estää
läpinäkyvyyden. Itse asiassa lasin sisällä tapahtuu devitrifioitumista.
Siksi opaakit lasit ovat herkempiä devitrifioitumaan kuin transparentit.
Se näkyy useimmiten että fuusauslämmössä opaakki lasi menttää pintakirkkauden,
ikäänkuin sitä olisi etsattu.


<p>
Lähteet: <br>
<a href="../liitteet/lahteet.php#MIT_edu"> Mit_edu </a> <br>
<a href="../liitteet/lahteet.php#NYTimes"> New York Times </a> <br>
<a href="../liitteet/lahteet.php#begt"> Bullseye Glasstips </a> <br>
<a href="../liitteet/lahteet.php#bett"> Bullseye Torchtips </a> <br>
<a href="../liitteet/lahteet.php#Lani2"> Lani McGregor (2)</a>
</html>