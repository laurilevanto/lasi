<html>

<h2>Lasin sulamispiste</h2>

Sanotaan että lasilla ei ole sulamispistettä, ja seuraavassa lauseessa että se on
alijäähtynyttä nestettä.
<p/>
Lasilla on sulamispiste, siinä merkityksessä että jonkin lämpötilan yläpuolella
siinä mahdollisesti olevat kiteet sulavat ja lasi on normaalin nesteen muodossa.
Lasin sitko eli viskositeetti on kuitenkin niin suuri 
että kohtuullisen nopeasti jäähdytettäessä molekyylit eivät ehdi 
järjestäytyä kiderakenteeksi kun niiden liikkumiskyky jo lakkaa.
<p/>
Lasin kohdalla puhutaankin<b> pehmiämispisteestä</b> (softening point).
Tuo piste ei todellisuudessa ole piste, vaan on sovittu että kun kuumennettaessa
viskositeetti on laskenut niin että voidaan havaita taipumista.
Teoreettista käsittelyä varten on sovittu raja-arvoksi ??? poisea, 
jonka valmistajat ilmoittavat pehmiämispisteenä..
Käytännössä tuon voi testata liuskatestillä.
<p/>
40 cm lasiliuska pannaan uunin nurkkaan nojalleen 45 asteen kulmaan.
Pehmenemispiste on se lämpötila jossa liuska on havaittavasti taipunut
15 min kuluttua.
<p/>
<b>Jähmepiste</b> (Strain point) on toinen tärkeä piste. 
Se on raja jonka alapuolella ei tapahdu
mitään havaittavaa muodonmuutosta järjellisen ajan kuluessa.
Teoreettista käsittelyä varten on sovittu jähmepisteen arvokso ??? poisea joka
lämpötila näkyy valmistajien tuotetiedoissa..

Noiden kahden pisteen välillä on alue jossa molekyylien liikkumavara sallii
lasissa olevien jännitysten purkautumisen, mutta näkyvää muodonmuutosta ei 
tapahdu. Tämä on jännityksen poiston lämpötila-alue.

<p/>
Jossakin tällä alueella haudutetaan kunnes lämpö on tasaantunut 
samaksi koko lasimassassa. Silloin lasissa ei ole jännityksiä.
Siitä jähmepisteeseen jäähdytetään niin hitaasti että lasin sisään ei 
muodostu yli 5 C lämpöeroja.
<p/>
Mitä alempana tuo lämmön tasaus tehdään, sitä lyhyempi aika kuluu hitaassa
jäähdytyksessä. 

Jähmepisteen alapuolella on lämpöshokin vaara. Pysyviä jännityksiä ei synny,
mutta jos jäähtymistä nopeuttaa liikaa, hetkellinen lämpöero voi rikkoa lasin.
