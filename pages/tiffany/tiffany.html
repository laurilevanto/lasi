<html>
&nbsp;<br>
&nbsp;<br>
<p>Tiffanytyöksi kutsutaan sitä"lasimaalaus"-tekniikkaa, 
jossa läpi- tai pintavärjätyt, hiotut lasin-palat kanta­taan kupari­foliolla
 ja juotetaan tinalla yhteen. 
Ulko­reunoihin ja työn kes­kelle on mahdollista lisätä lyijy­kiskoa.</p>


Tiffany-tekniikan perusmateriaalit:
	- lasia, runsaasti erilaisia
	- kuparifoliota, eri levyisiä, musta- tai kuparipohja­sia, riippuen lasista ja suunnitellun patinan väristä.
	- juotostinaa (40/60=60% tinaa, 40% lyijyä) Huom! Ei sähköjuotostinaa! (Tinan,Sn sulamispiste on 232 C ja kiehumispiste 2270C) Lyijy Pb
	- juotosnestettä + sivellin - öljy tai -vesipohjaisia, (ei sink­kikloridi- eikä suolahappopohjaisia). 
	- patinointiaineita + sivellin tai superlonin paloja
	- ripustuslenkkejä varten lankaa: rauta- tai side- tai hopealankaa, riippuu työn koosta. 
	- Ripustamiseen sopivia ketjua.
	- kaavapaperi, 
	- maalarinteippiä ja sinitarraa
	- viimeistysaine, antioksidantti 

lisäksi:	- kannu veden kaatamiseen hiontakoneeseen
	- teräslusikka, lasikarstan keräämiseen koneesta.
	- kostea rätti tasojen pyyhkimiseen
	- talouspyyhkeitä veden kuivaamiseen lasinpalasista 
	- pehmeää kangasta työn viimeistelykiillotukseen
	
<h2>Tiffany-työn vaiheet</h2>
<ol>
   <li><strong>	 Mallin piirtäminen</strong>: Kuva-aihe tyylitellään riittävän selkeäksi ja sopiva-palaiseksi ääriviivapiirrokseksi ja väritetään.
    Lähtökohtana voi olla vaik­ka jokin tunnelmakuva, eikä mutkia tarvitse tolkuttomasti pelä­tä.
   </li>
   <li><strong>Leikkauslinjojen tarkistus</strong>: Tarkista, että kuvaan ei ole jään­yt    
       <ul>
          <li>teräviä, jatkumattomia kulmia</li>
          <li> irrallisia kuvioita</li>
          <li>liian tyhjiä reunoja (lyijylasitekniikka)</li>
          <li>muuten leikattavaksi mahdottomia osia.</li>   
       </ul>
   <li><strong> Kaavojen teko</strong>: Mallista piirretään puhtaaksi ääriviiva­piirustus oikeassa koossa (1:1),
    johon merkitään jokai­sen palan numero ja väri. Kuva kopi­oidaan mielellään 
    vettä sietävälle har­maalle piirustus­muoville tai muulle tukevahkolle pape­rille. 
    Tarvitaan siis kaksi identtistä kuvaa. 
    Toinen yhtenäinen, jonka päälle työ kootaan, toinen leikataan kaavoiksi.
     Kun tehdään folio­sau­maa, leikataan 1mm.
      Kun leikataan kiskosaumaa, poistetaan 2mm. 
      Se on työvara foliota ja tinaa varten tai kiskon sy­dänosaa varten. 
      Teräskiskon ydin vaatii vielä enemmän. Sen ydin on n. 3mm.
</li>
<li><strong> Lasien valinta</strong>: suoritetaan mallin luonteen mukaan. 
On huomio­itava lasin värin valööri, (tummuus-vaaleus), läpinäky­vyys,
 pinnan luonne jne. Tarkista, ettei synny reikä­vaikutelmaa tai liian tukkoista pintaa. 
 Anna kuva­si hengittää tasaises­ti älä tukehduta sitä. Myös mah­dolli­nen työn sijoitusympäristö,
 ikkunaan näkyvä tausta voi hyvin muuttaa väriä sekä tuleeko luonnon vai sähkövaloa. Tämä työvaihe kannattaa tehdä huolella, sillä se vaikuttaa oleellisesti lopputulokseen. Katso valoa vasten laseja rinnakkain, ettei tule yllätyksiä.
</li>
<li><strong> Lasin leikkaus</strong>: Kun sinulla on leikatut kaavat, aseta ne väre­ittäin kaikki lasille. 
Huomioi lasin kuviot sekä kummalta puolelta on parempi leikata.
 Sommittele kaavat sellaiseen asentoon, että voit irrottaa palat
  loogisessa järjes­tyksessä . Lasi lei­kataan aina palan reunasta reunaan
   ilman liian jyrkkiä mutkia. "Saumavaroja" ei tarvita.
    Piirrä hyvin ohuella spriiliukoisella huopa­kynällä: mustalla läpinä­kyviin ja vaaleisiin ja 
     peit­tovalkoisella (maali-kynällä) tum­miin laseihin.
	Leikkaa lasiveitsellä yksi selkeä viilto lasin pintaan merkitystä kohdasta.
	 Leikkuujälki syntyy parhaiten työn­tämällä lasiveistä itsestä poispäin,
	  jolloin myös näet minne veitsen terä kulkee. 
	  Paina sen verran että lasi ritisee, n. 1,5kg älä niin, että sirut lentää. 
	  Irrota pala koosta ja leikkuulinjasta riippuen joko taitto- tai murtopihdeillä.
	   Irrota palat yksitellen ja leikkaa reu­nat niin puhtaiksi kuin saat.
	    Jos reunaan jää kapea, hankalas­ti leikattava suikale, voi sen pois­taa 
	    Zak-Zak-lasisaksilla (="rouskuilla"). Loput hio­taan.
	     Hiontaa ei kiskotyössä välttämättä tarvita, jos palat sopivat muu­tenkin.
     </li>
     <li><strong> Hiominen</strong>: Kun hiot koneella, pidä lasin pala työskentelytasolla, 
     kun painat reunaa hiomalaikkaa vasten, jotta lasin reuna saadaan suorakulmaiseksi
     . Palat hiotaan yhteensopiviksi. Sovita ehjälle kaavakuvalle.
      Pienen kuvan voi laittaa muovitaskuun kastumisen estämiseksi. Muista käyttää suojalase­ja aina,  jos koneessa ei ole suojalevyä, eikä sinulla ole omia laseja.
</li>
<li><strong> Tarkistuskokoaminen</strong>: Hiontavaihe on silloin valmis, kun pala­t sopivat kaavan päälle ääriviivoihinsa. Suorakul­maisissa töissä auttaa poh­jalevyyn kii­nnitetyt, tarkis­tetussa suorakulmassa olevat tukirimat. Palat puhdiste­taan lasipölystä, pestään hyvin harjalla ja kuivataan, jotta fo­lion liima tart­tuu kunnolla kiinni. 
</li>
<li><strong> Foliointi</strong>: tehdään sopivan levyisellä liimapohjaisella kupari­nauhalla. Jokainen pala kantataan huolellisesti, tiiviisti ja tasaisesti. Lasin molemmilla puolilla olta­va yhtä paljon saumaa näkyvissä. Lopullinen tinasauma muotou­tuu folion mukaan. Kapeista folioista saa kau­niit, sirot saumat, leveistä raskaammat. Käytä tarpeen mukaan.
</li>
<li><strong>	Työn kokoaminen</strong>: Palat kootaan alustalle oikeaan asentoon ja suora-kulmaiset työt kiinnitetään tukiri­moin. Hyvän alustan saa lastu- tai styroxâ€‘levystä (pieni vapaamuotoinen, voi käyttää nuppineuloja). 3-ulottei­sissa töissä on kehiteltävä 3-ulottei­set tuet ja käytettävä mahdollisesti apu-käsiä.
</li>
<li><strong>	Juotosneste</strong>: jokainen kuparisauma käsitellään juotos­nes­teellä ennen juottamista. Se poistaa kuparin pintaan syntyneen hapettuneen kerroksen ja tekee tinasta juoksevamman. Jos keskeytät työn pitemmäk­si aikaa, pese siitä juotosneste lämpimällä vedel­lä ja kuivaa. Nestettä ei saa jättää la­sille, kos­ka se syövyttää lasiin harmaita jäl­kiä. Juotos­nes­tettä lisä­tään tar­vit­taessa ennen juottamista ja ryppyisiä ti­nasaumoja korjatessa.
</li>
<li><strong> Juottaminen</strong>: Kun lasipalat ovat varmasti oikeilla paikoillaan, tehdään ensin "nas­tat" (heftit). Juotosnestettä sivellään kevyesti jokaisen palan reunaan. Näihin kohtiin kosketetaan kolvin kärjellä, jossa on sula tinapisara.  Syntyy nasta, joka kiinnittää viereiset palat. Varsinainen juottaminen tapahtuu tasaisel­la vedolla. Kolvin kärki pidetään hiukan sauman yläpuolella. Ta­voitteena on saada puolipyöreän muotoinen, tasai­nen tinanauha. 
                   Lyijy­kiskot kiinnitetään tinaan mahdol­lisim­man näkymättö­millä saumoilla,                        lyijykisko lyijykis­koon tasaisella tinajuotok­sella. 
	Muista! Juotosnestettä jo­kaiseen kohtaan ennen juottamis­ta. Saatuasi 	tinasauman kuntoon, pyyhi juotosneste pois lasin pinnalta talouspaperilla. 	Jos tinauksesta tu­lee klimppinen, lisää juotosnestettä ja tarkista, että kolvi 	on tarpeeksi lämmin, mutta ei liian kuuma. Optimi 370 C.
</li>
<li>	Toinen puoli sivellään juotosnesteellä ja juotetaan.
</li><strong>Reunojen tinaus ja huolittelu</strong>: Pienen, monimuotoisen tiffanyâ€‘työn reuna voidaan jättää kiskottamatta, jol­loin kolvilla sivellään ulkoreunojen kupari-nauhat. On turha yrittää lisätä runsaasti tinaa siitä tulee vain möykkyjä tai ylimääräinen tina valuu pois. Tarkista vielä, ettei kuparia ole näkyvissä missään. Suu­remmissa ja suorakul­mai­sissa töissä reu­noista tulee vankkoja lyijykiskoil­la. H-kisko sopii suurem­piin ja U-kisko pienempiin töi­hin. Kiskojen leveys valitaan työn mu­kaan. Työn reunaan voi myös tinata galvanoidun rauta­langan.
<li><strong> Kiinnikkeitten laitto</strong>: Sopivan paksusta galvanoidusta rauta­- tai kupari-langasta, väännetään pyöröpihtien avulla kaunis l­enk­ki. Lenkki upotetaan sopivaan syvyyteen. Se kiinnitetään tinaamalla. Jos työhön kiinnitetään H-kis­ko lenkit teh­dään työn ympäri kiristetyn rauta-langan päihin. Pienessä työssä lenkki voi olla pelkkä U-muoto, joka tina­taan saumaan kiinni. 
</li>
<li><strong> Lämminvesipesu</strong>: Kun työ on tinattu pestään se huolel­la lämpimän veden ja pehmeän harjan kanssa. Kiskotettu työ on vahva joka kohdasta. Varo yksinker­taisia folioituja ulkoreuno­ja. Kuivaa työ talouspape­ril­la. Pesuaine voi heikentää patinan reagointikykyä. Vesipesu ei ole välttämätön, tällöin puhdistetaan työ keittiöpyyhkeellä hangaten.
</li>
<li><strong> 	Patinointi</strong>: on hyvä suorittaa saman tien tinauksen jäl­keen. Tunnin kuluessa tinaamisesta paras. Käytettävissä on musta-, vanhatina-, pronssi- ja kupari-patinat. 1/2 kupa­ria+1/2 mustaa = ruskeaa. Patinoitaessa on syy­tä käyt­tää suo­ja­han­sikkaita, koska patinat ovat syö­vyt­tä­viä ainei­ta. Levitä patinoin­tines­te siveltimellä tina­juo­toksiin ja lyijykiskolle. Tina ja lyijy ottavat hiukan eri tavalla pa­tinoinnin. Patina-ainetta ei saa jäädä lasil­le seiso­maan. Myös pienellä superlonpalal­la voi patinan levittää. Makuasia millä saa parhaiten. Pese sivellin tai sieni heti käytön jälkeen. Mitä pitempään ti­nasaumat odotta­vat ja hapettu­vat, sitä epätasaisempaa patinasta tulee.
</li>
<li><strong> 	Pesu ja kuivaus</strong>: Huuhtele patina pois lasilta ja kuivaa työ. 
</li>
<li><strong> Työn viimeistely</strong>: Jotta työ ei pääse hapettumaan ja tur­haan tummumaan voidaan työ suojata vahaamalla ja kii­l­lottaa hankaamalla. Antioksidantti sopii kaikkiin ­pa­tinoi­hin. Se levitetään puhtaalla kan­gaspalalla tai superlon-palalla ohuel­ti koko työn yli. Aineen kuivuttua valkoiseksi se kiillo­tetaan pehmeällä kui­valla harjalla tai kankaalla. Työ saa kauniin tasaisen kiil­tävän pinnan, jolta on helppo pyyhkiä pölyt pois. Työ voidaan myöhemmin kiillottaa uudelleen kankaalla.
	An­tiok­sidant­ti­va­haus voidaan myös uusia tarvittaessa. Lasiosat puhdiste­-	taan huolella ja työ kiillotetaan kokonaisuudessaan pehmeällä kankaalla.
</li>
<li><strong> Signeerauksen</strong> jälkeen työ on lopullisesti valmis. 
	Jos nimikirjoitus tehdään siveltimellä lasimaalilla, on se piirrettävä ennen työn kokoamista ja väri on kiinnitettävä polt­tamalla. Jos se kaiverretaan erikoiskynällä, voidaan se tehdä viimeiseksi. Nimen voi kaivertaa joko lasiin, kiskoon tai tinasaumaan. Helpoin ja kepulein vaihtoehto on kirjoittaa nimi pysy­vällä tussilla tai maalikynällä. Ei ole tiffanytyön arvon mukaista.
</li>


</ol>

</html>




