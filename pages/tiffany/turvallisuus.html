<html>



<h2>TYÖTURVALLISUUS LASITYÖHUONEESSA</h2>


-
<ol>
   <li>	<strong>Työskentele levollisesti  ja keskittyneesti</strong>. Kiire, hätä ja hoppu jätetään työhuoneen ulkopuolelle. 
   </li>
      <li>S<strong>uojakäsineiden käyttö </strong>on lasilevyjä käsiteltäessä tärkeää, 
   terävät reunat leikkaavat helposti kämmenen auki.   Nappulahanskat tai nahkahanskat tai jotkut muut
   joista lasi ei luista helposti hyppysistä.
     </li>
   <li><strong>Teräviä lasinreunoja </strong>ei pidä jättää hyllyn tai pöytäpinnan ulko-puolelle.
   Varsinkaan kulkureitin varrelle.
   </li>
   <li><strong>Lasilevyjä</strong> ei pidä jättää lojumaan pitkin työpöytää, vaan tarvittavat palat leikataan ja 
   <em>lasilevy palautetaan heti paikalleen hyllyyn</em>.
   </li>
   <li><strong>Lasilevyt varastoidaan pystyasennossa</strong>.
   </li>
   <li><strong>Työpöytä on pidettävä puhtaana</strong> <br>  
   pikkupalaset kerätään omaan laatikkoonsa ja sirut harjataan pois
   </li>
   <li><strong>Suojalasit </strong>tai kasvosuoja ovat välttämättömät 
   <strong>hioessa ja lasia leikatessa.</strong>
   </li>
   <li><strong>Pieniä palovammoja</strong> saa helposti kuumasta juotoskolvista tai kuumentuneesta työkohdasta</font>
 <br>
    Keskity levollisesti työhösi. Ensiapuohje: puhalla tai pyyhkäise se pois, niin iho ei ehdi palaa.<br>
    Juoksuta kylmää vettä hanasta palokohdan päälle niin kauan kuin tuntuu polttavalta, jolloin palohaava ei syvene!
   </li>
   <li><font size= color="#0000FF"><strong>Tinatippa</strong> voi roiskahtaa iholle. Ensiapu kuten edellä.
   </li>
   <li><strong>Lyijystä irtoaa myrkkyä</strong> iholle <em>(suojakäsineet)</em>
    ja kittaamisen puhdis-tusvaiheessa hengitysilmaan <em>(hengityssuoja)</em>.
   </li>
   <li> <strong>Työpöytä</strong> ja koko työhuone on syytä pitää puhtaana ja pölyttömänä. 
   Varsinkin kotona työskennellessä.
   </li>
   <li><strong>Kädet on pestävä aina,</strong> kun työ syystä tai toisesta keskeytyy.
   </li>
   <li> Huolehdi ettei lasinsiruja kulkeudu mukanasi. Työhuoneesta poistuttaessa jäävät <strong>suojavaatteet </strong>sinne. <br>
     </li>
     <li> Kun lopetat työskentelyn karista vaatteistasi mahdolliset lasinsirut.
   Kun olet hionut lasia voit tuntea kuinka kasvoihin roiskuu pienenpientä
   sirua. Jos näet käsivarrellasi sirun pystyssä nypi se varovasti pois. Älä
   pyyhkäise ihoa pitkin, koska silloin voit saada haavan aikaiseksi. Jos
   nyppäset pienen sirun pois suoraan ihosta poispäin, ei siihen jää edes
   jälkeä.
</li>
   <li>Työskennellessä <strong>ei saa syödä, juoda tai tupakoida,</strong> ei myöskään työ-huoneessa.
   </li>
   <li><strong> Kotiympäristössä</strong> työskennellessä siisteyden vaatimus korostuu. Pidä lapset ja lemmikit poiss työn äärestä.
   Tuuleta työtila aina työn jälkeen ja tarvittaessa useamminkin.</li>
</ol>

 <table border bgcolor="#e0ffe0" align="center">
   <tr>
      <td bgcolor="ffffff"> Katso myös </td> 
   </tr> 
   <tr>
      <td> <a href="../tekniikat/turvallisuus1.php" >Turvallisuus  uunityössä </a></td>   
   </tr>
    <tr>
      <td> <a href="../tekniikat/turva2.php" >Yleistä turvallisuudesta </a></td>   
   </tr>
 </table>
 
 
<br>
 
</html>