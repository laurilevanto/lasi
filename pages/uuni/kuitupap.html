<td><h2>Kuitupaperi</h2>

tarkkaan ottaen keraaminen kuitupaperi, 
on valmistettu tulenkestävästä keraamisesta kuidusta.
Sitä käytetään ensisijaisesti työn alla erotusaineen tapaan.
Irtoaa hyvin myös fuusauslämmössä.
<p>
Kuitupaperin valmistuksessa kuidut liitetään paperiksi orgaanisella sideaineella
joka palaa pois polton alkuvaiheessa. Siitä lähtee makeahko haju, joka ei tietääkseni
ole vaarallista mutta voi olla kiusallista. Vältän uunihuoneessa oleskelua
sen vaiheen ajan. Aluksi se mustuu, sitten palaa liekillä ja lopuksi
jää vain valkoinen kuituaines. Laakean ja painavan työn alla paperi voi jäädä keskeltä
osittain palamatta, mutta toimii silti erotusaineena.
<br>
Valmistavien tehtaiden nimiä en tiedä. Niitä on ainakin kaksi. Olen kuullut
laatujen välillä olevan hiukan eroa. 
<p>
Kuitupaperia on eri paksuuksia.<br>
Ohuin on nimeltään Thinfire. Se on hiukan tulostuspaperia paksumpaa.
Kaikissa papereissa erottuu valmistuksessa yläpuoli ja alapuoli (viirapuoli).
Thinfire-parerissa yläpuoli oh hiukan sileampi. Thinfire -rullassa sileämpi puoli on siäänpäin.
Kumpaakin puolta voi käyttää.
Toiset liikkeet myyvät sitä rullasta metritavarana, toiset arkkeina.<br>
Ohut kuitupaperi hajoaa pölyksi poltossa. Tämä pöly on epäterveellistä keuhkoille.
Pölynimuri saattaa puhaltaa hienoimman pölyn tehokkaasti huoneilmaan.
 Paras tapa poistaa pöly on pyyhkiminen kostealla.
<p/>
Paksumpaa kuitupaperia on ainakin 2mm, 3mm ja 4mm pakuisena. 
2mm paperia olen ostanut
myös sekä arkkeina että metritavarana.
<p>
Kuitupaperilla on monta muutakin käyttöä. <br>
Kun jättää kuitupaperisuikaleen
lasikerrosten väliin, saa korun tai taulun ripustukselle kanavan.<br>
Teräsmuotin voi vuorata kuitupaperilla. Se antaa joustoa niin ettei muotti
kutistuessaan lasin ympärille puristu lähtemättömästi kiinni.<br>
Yksinkertaisia reliefejä saa levylasista kun alle leikkaa kuvioita kuitupaperista.
Katso <a href="../galleries/marita-s/sulatus3.jpg"> Marita Spännärin
sivuja</a>.
Jos käyttää 4 mm kuitupaperia ja slumppaa kunnes reunat ovat terävät, muoto
kestää varovaisen slumppauksen vadin muottiin. Näin saa korkokuvioidun vadin.
Olen myös käyttänyt laakeata lasitettua posliinivatia muottina kun sen päällä
on 2mm kuitupaperi. Poltossa kuitupaperi pehmiää ja painuu lasin painosta muotoon.<br>
 Kudotun lasin muotin olen tehnyt esipolttamattomasta kuitupaperista. <br>
Samoin ruukkuvalua olen padonnut kuitupaperiin leikattuun pyöreään reikään. <br>
<p/>
Muita aiheeseen liittyviä sivuja
<table border bgcolor="#e0ffe0">
<tr>
  <td> <a href="../tarv/keram-mater.php#keraturva"> Turvaohje, kuitupaperi</a></td>
</tr>
<tr>
  <td> <a href="../uuni/erotusaine.php">Erotusaine </a></td>
</tr>
<tr>
  <td><a href="../lahi/kudottu1.php"> Kudotun lasin muotti</a></td>
</tr>
<tr>
  <td> <a href="../tekniikat/ruukkusulatus.php"> ruukkuvalu</a></td>
</tr>
</table>
</td>
