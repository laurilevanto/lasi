<HTML>
 
   

  <td  bgcolor="#ffffff" rowspan=2>
 
<h2>Mitä uunisulatuksessa tapahtuu?</h2>

<h3>Kuumennus</h3>
Aluksi lasi pitää saada kuumaksi. Pienet esineet voi kuumentaa hyvinkin nopeasti,
mutta isompien kanssa on oltava malttia kuumentaa niin hitaasti 
että kaikki lasi lämpiää tasaisesti. Alkukuumennuksen aikana on vaara särkeä lasi lämpöshokilla.

<p></p>Epätasaisuutta aiheuttaa esimerkiksi:
<ul>
<li>jos lasin reunat ovat lähellä uunin sivuvastuksia</li>
<li>Myös paksuuden suunnassa lämpö tarvitsee aikaa levitäkseen tasaisesti</li>
<li> Eriväriset lasit lämpiävät eri tahtiin. Tummat ja opaakit lasit lämpiävät 
 nopeammin, vaaleat ja transparentit päästävät lämmön lävitseen ja keräävät sitä hitaammin.</li>
<li>Uunin rakenteesta voi aiheutua eroja, uunissa saattaa olla kylmiä kohtia ja polttopisteitä</li>
<li>Monikerroksisessa työssä ilma lasien välissä eristää lämpöä kuin kaksinkertaiset ikkunat</li>
<li> Muotin lämpiäminen vie myös oman aikansa. Slumppauksess lasi aluksi koskettaa
muottia vain paikoitellen ja se aiheuttaa epätasaisuutta lämpöön.</li>
</ul>
<p> Tämä alkukuumennus jatkuu kunnes <i>lasi on 520C</i> . 
Uunin ilman, jonka lämpöä anturi mittaa pitää olla silloin jo enemmän.

<p>Tuossa 520 lämmössä¤ lasi ei enää ole haurasta. Lämpöshokin vaara on ohi. Tapana on kuitenkin kuumentaa varovasti 600 asteeseen sillä keraamisissa muoteissa ja uunilevyissä tapahtuu voimakas tilavuuden muutos kvartsin inversion kohdalla 580 C.
<p>Tämän jälkeen lasi kuumenee pehmeämmäksi, 
620 C se on nahkamaiseen sitkeää ja alkaa taipua. 
Viimeaikoina on yleistynyt tapa hidastaa kuumennusta 620-670 välillä, 
jolloin lasien välissä oleva ilma laajenee ja ylempi lasi puristaa sitä pois 
ja muodostuu vähemmän kuplia. 
Vanhemmat ohjeet suosittivat nopeaa lämmön nostoa työlämpötilaan, koska 
silloin pienenee devitrifikaation vaara.  Devitrifikaation riski alkaa vasta ylempänä

<p>680 C yläpuolella on vaarana että lasin pinta alkaa devitrifioitua, kiteytyä. 
Tämä tekee pinnan sameaksi. Ikkunalasi on erityisen herkkää devitrifioitumaan. 
Siksi 670 jälkeen ikkunalasi kuumennetaan mahdollisimman nopeasti haluttuun työlämpötilaan.
 Devitrifioitumista voi torjua lasitteella.<br>
 Sulatuslasit kuten Bullseye, Artista ja Spectrum on tehty kiteytymistä paremmin kestäväksi.
 
 <h3>Työlämpötila</h3> 
Mikä on oikea työlämpötila? Se vaihtelee lasilaadun ja halutun tuloksen mukaan. <i>Työlämpötilassa</i> 
usein haudutetaan jonkin aikaa että lämpö ehtii vaikuttaa. <br>
 Työlämpötila vaihtelee halutun vaikutuksen mukaan.
 Laakean esineen slumppaus tapahtuu jossain 620-690 välillä.
 Pienetn lasien slumppauksessa tarvitaan lämpöä ja aikaa enemmän.
Noin 720 C lasi alkaa liekkikiillottua. Ilmaa vasten oleva pinta siliää
pintajännityksen voimasta. Kuumempi lasi tietysti taas nopeammin.

Samassa lämmössä alkaa fuusautuminen. Pintafuusauksessa käytän kuitenkin 740-750 C lämpöä-
Syväfuusaus vaati joko yli 800 C lämmön tai hyvin pitkän ajan.

Kukkaruukkuvalussa lasi pitää saada kyllin juoksevaksi, yli 850 C.

Varsinaisessa muottiin valussa lämpö on usein 850 C jopa 950 C,
Lämpö on silloin nostettava niin hitaasti että muotin massa ehtii lämmetä mukana,

Huomaamme että kaikilla tapahtumilla on lämpötila-alue. Nyrkkisääntönä voi pitää
että nopeasti ja kuumassa muutokset ovat dramaattisempia ja hienovaraisempaa
jälkeä saa matalassa lämpötilassa ja antamalla runsaasti aikaa.

 </td>
 
</tr>

</table>


</html>







