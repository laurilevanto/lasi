<html>
<body>
<- 120208
<h2>Lasiuunit</h2>
Lasiuunin tärkeimmät ominaisuudet ovat<br>
- <i>tasalämpöisyys</i> <br>
- <i>tarkasti toistettava polton kulku</i> <br>
- <i>nopea jäähtyminen</i> <br>
Tasalämpöisyys on lasille paljon tärkeämpi kuin keramiikalle. Jonkin verran sitä voi 
kompensoida hyvin paljon hitaammalla kuumennuksella 
ja ennen kaikkea hitaammalla jäähdytyksellä.
Uunien ohjausyksiköt antavat lämpötilan asteen tarkkuudella. 
Anturi mittaa kuitenkin vain ilman lämpötilaa yhdessä pisteessä uunin sisällä.  
Lasi on todellisuudessa <i>viileämpää kuumennuksen aikana</i>
ja <i>jäähdytysvaiheessa kuumempaa</i> kuin mitä mittari näyttää. 
Lasin lämpötilasta saamme tietää vain likiarvon.
Tästä syystä toisten - minunkin - antamia poltto-ohjelmia voi pitää vain viitteellisinä. 
Sen sijaan on tärkeää oppia tuntemaan lasin käyttäytyminen omassa uunissa. 
Todellisella asteluvulla ei ole paljon väliä,
kunhan tietää että uunin osoittaessa xx astetta lasi on joka kerta samassa vaiheessa.
Jos polton kulkua ei pysty luotettavasti havainnoimaan, ei ikinä opi.
Oppimisen edellytyksenä on tarkka kirjanpito. 
On tärkeämpää verrata paistotulosta omiin edellisiin yrityksiin kuin toisten töihin.
<p/>
Käykää tilaisuuden tullen katsomassa lasinpuhaltajan työskentelyä.
Ei heidän uuneissaan mittareita ole. Lasimöykky otetaan uunista pillin päähän, 
se jäähtyy koko ajan ja välillä työnnetään takaisin uuniin kuumenemaan.
Kaikkin tapahtuu sormituntumalla. 
<p/>
Nopea jäähdytys on tärkeä tuotannossa. Siellä pyritään jopa 4-5 tunnin sykliin.
Kotiuunissa kokonaisaika helposti nousee vuorokauteen. Jos uunin sykli kestää
pidempään, jää hukkapäiviä väliin.
<p>
<h3>Minkä muotoinen uuni</h3>
Uuni voi olla pyöreä, soikea tai suorakaide. Pyöreä tiiliuuni on halvin valmistaa.
Monet muotit ovat pyöreitä, joten koko alan voi käyttää suuren vadin tekoon.
Pyöreään tai soikeaan uunin on vaikea sijoittaa monia töitä samalla kertaa.
Suorakaiteen, melkein neliön muotoinen uuni on osittautunut suosituimmaksi.
<p>
<h3>Minkä kokoinen uuni</h3>
Tarvittava uunin koko riippuu siitä mitä aiot siinä tehdä. Aloitteleva vain ei tiedä
millaisiin töihin päätyy. Korujen tekoon riittä nopeasti lämpiävä ja jäähtyvä 
hyvin pieni uuni.
<p>
Monet ammattilaiset suosittelevat hankkimaan mahdollisimman suuren uunin. 
Aina tekee mieli tehdä jotain "vielä hiukan isompaa".
<p/>
Uunin koolle asettaa sähkön saanti omat rajansa. 10 kW uuni tarvitsee vahvavirran, 
3x16 A sulakkeet. 
Monien asuntojen sissäntulo ei kestä tuota kuormaa ainakaan yhtaikaa
keittiön lieden tai saunan kiukaan kanssa. 
10 kW uuni voi olla noin 100- 200 litraa tilavuudeltaan.
Omani on pohja 40x70 ja korkeus 40 senttiä sisämitoiltaan (=112 litraa) oleva
 fiiberieristeinen uuni ja tehon riittävyyden kannalta ylärajalla. 
750 asteen jälkeen se jaksaa lämmetä enää hitaasti.
Joskus tuntuu turhauttavalta paahtaa noin suurta uunia vuorokausi 
vain tikkuaskin kokoisen koepalan takia.
<p/>
Eräs helposti unohtuva asia on uunihuoneen oven leveys. 
Älä hanki uunia joka ei mahdu ovesta sisälle.
<p>
Ainakin omassa työssäni poltan mieluimmin esineet yksi kerrallaan. Silloin voi suunitella
polton jokaiselle työlle erikseen ja seurata kurkistusreiästä polton etenemistä.
Uunin mitoituksessa voisi lähteä ajatuksesta että 90 prosenttia töistäsi pitää
mahtua omaan uuniin. Harvinaisemmille töille kannattaa vuokrata uuniaikaa muualta.

<p>
Tuotantokäytössä tietysti suuri uuni on välttämätön. Alkuun suosittelisin 
mieluummin melko pientä uunia. Jos siihen mahtuu 35x35 cm muotti sillä tekee jo
aika näyttävää jälkeä.  <i>Mieluummn kaksi pientä kuin yksi suuri uuni.</i> 
Kahdella uunilla
voi työskennellä tehokkaasti. Toisen saa lämpiämään toisen vielä jäähtyessä.

<h3>Minkä mallinen uuni</h3>
Keramiikkauuni käy hyvin lasin sulatukseen. Varsinaiset lasiuunit ovat 
kuitenkin hiukan toisenlaisia. Uunityössä käsitellään enimmäkseen tasolasia tai
slumpataan laakeita esineitä. Silloin tasaisin lämpö saadaan uunissa jonka vastukset 
ovat katossa. Uunin korkeus ei ole kovin tärkeä. Omani on tavallista korkeampi koska
halusin mahdollisuuden myös 3-ulotteisten veistosten valuun. 25- 30 senttiä
on riittävä korkeus. Silloin saa samaan tilavuuteen laajemman uunin.
<p>
<b>Arkkumalli</b> on tavallisin.  se voi olla neliskulmainen, pyöreä tai soikea,
Kansi aukeaa ylöspäin. Arkkumalli sopii hyvin töihin, joissa halutaan käsitellä sulaa lasia
uunissa esimerkiksi kampaamalla. 
Huono puoli on että avatessa kuuma ilma lieskahtaa kohti käyttäjää.
Tehdasvalmisteisten arkku-uunien kansi on usin tiilirakenteinen. 
Jos kannessa on vastukset,
on tiilikannella kiusallinen taipumus vanhemmiten sirotella tiilenmuruja lasin pinnalle.
Tiilikansi on myös painava, ja se on hankala laskea varovasti alas. On kuitenkin
helppo virittää vaijeri ja  vastapaino keventämään kantta.
<p>
<b>kaappimalli</b> On toinen tavallinen malli joka on tuttu keramiikkauuneista. 
Sen  ovi aukeaa sivulle.
kaappimalliin on helpompi viedä työ valmiiksi uunilevylle koottuna.
<p>
<b>Simpukkamalli</b> on kuin ylösalaisn käännetty arkkumalli. 
Koko uuni nousee saranoilla
ja työtasolle on helppo asetella lasit. Simpukkamallin lämpö säilyy avatessa
paremmin kuvun sisällä. Simpukkamalliset ovat yleensä fiiberieristeisiä,
eivätkä kestä keramiikan lasituspolttoja.
<p>
Ainakin Evenheatilla on <b>hybridimalli</b>, jossa on kahdet saranat.
 Sen voi avata kuin arkun tai kuin simpukan

<p>
<b>Hissikupu</b> on kuin simpukkamalli mutta koko uuniosa nousee suoraan ylös. 
Omani on hissimallinen ja pidän siitä.
 Lasin käsittely kuumana on helpointa koska avatun uunin säteily suuntautuu alas,
ei käyttäjän kasvoille. Nuutajärven lasitaiteilijat ry:llä on suuri hissiuuni
jota vuokrataan myös ulkopuolisille käyttäjille.
<p>
<b>Helmiuuni</b> on pieni uuni joka on tarkoitettu lampputyönä 
tehtyjen helmien jännityksenpoistoon.
Siinä on vain pieni leveä luukku josta puikot joiden ympäri helmi on kierretty
codaan työntää sisään pelkäämättä että lämpö karkaa.
<p>
<b>Tiili- vai fiiberiuuni</b>
Uuneja tehdään tiili- tai fiiberivuorauksella. Keraamisella kuitulevyllä (=fiiberi)
vuorattu uuni on kevyempi ja sitoo lämpöä vähemmän. 
Uunin pohjan on hyvä olla lämpöeristetiilistä. 
Fiiberipohja tahtoo vanhemmiten käyristyä. 
Fiiberiuunin rajoituksena on että se sietää vain 1100 astetta kuumaa.
 Se riittää nippa nappa keraamisten muottien raakapolttoon,
mutta jos haluat tehdä myös keramiikkaa samassa uunissa tarvitset tiiliuunin,
joka sallii lämmön nostamisen 1200-1300 asteeseen. Tiiliuuni jäähtyy tuskallisen
hitaasti. Se on eduksikin, jos haluat tehdä paksuja valuesineitä. hidas jäähtyminen
myös helpottaa jönnityksen poistoa. Tiiliuunin saa antaa vapaasti jäähtyä jos
lasin paksuus on alle 10 mm. Fiiberiuunissa jännityksen poisto on yleensä
ohjelmoitava erikseen yli 8 mm laseille.

<h3>Uunin hankinta</h3>
Kun sulatustyön kärpänen on pistänyt, 
tekee mieli luoda oma työpiste ja hankkia sinne uuni.

Suomesssa on ainakin kaksi uunin valmistajaa Kerasil Oy ja Varnia Oy. 
Molemmat tuovat maahan myös ulkomaisia uuneja.
Molempien kautta voi ostaa myös käytettyjä ja kunnostettuja uuneja.

Halvin tapa päästä alkuun on hankkia käytetty keramiikkauuni.
</body>

</html>