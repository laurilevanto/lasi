<html>
<h3>Mikroaaltouuni</h3>

Olen nähnyt mainoksia mikroaaltouuniin laitettavasta kuvusta 
jonka sisällä voi sulattaa lasia. Kuullostaa  hurjalta, siihenhän tarvitaan
750-850 C lämpö. Laitteen idea on  että  kuvun sisäpinta 
on päällystetty  aineella joka vastaanottaa mikroaaltoja kuin
vesi ruoka-aineissa ja siis lämpenee. Kun lämmitettävää massaa on vähän, 
nousee lämpötila vastaavasti korkeammaksi.
<p>
Vekotin tuntuu houkuttelevalta edullisen hintansa takia. Olen itse mielinyt
sellaista koepalojen pikaiseen fuusaukseen. 
Ulkomaislla palstoilla olen seurannut niistä käytävää keskustelua. 
Yleinen mielipide on että "älä osta, säästä rahaa pieneen uuniin".
Perusteita on kaksi: <br>
- Mikrokupu on pieni, 
riittää juuri ja juuri jonkin korun tekemiseen. <br>
- Polttotulos on epätasainen. Kahta korvakorua esimerkiksi on
vaikea saada paistumaan samanlaisiksi, olipa ne kuvussa yhtaikaa tai erikseen.
<br>
Tasapuolisuuden vuoksi kerron että olen kyllä nähnyt parin
tyytyväisenkin käyttäjän kirjoituksen.
<p>
Tiedän myös että kaikki mikrouunit eivät kestä sen käyttöä.
Mielelläni en myöskään lämmittäisi ruokaa samassa mikrossa.
<p/>

Hopeasaven polttoon se ilmeisesti sopii paremmin, ja silloin lasiuuni
säästyisi hopeajäämien aihettamilta harmeilta.
<p>
Lisätietoa esimerkiksi <a href="http://www.kiertoliike.fi/">
 Kiertoliikkeen sivuilta</a>. 
 Ikävä kyllä suhtaudun kyseisen sivuston tietoihin pienellä varauksella.




</html>