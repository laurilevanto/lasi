<html>
<h2> Jännityksenpoisto, lila alue..</h2>
<img src="kayra2.jpg" width="250">
<h3>Miten lasi jäähtyy</h3>
<p>
Tämä on se osa uunityössä josta tapaa  eniten vääriä neuvoja. 
Jännityksen poisto on kaksivaiheinen tapahtuma.
</p>
<h3>Nahkoittuminen</h3>
<p>
Alkujäähdytys sai mennä omia aikojaan, mutta sen seurauksena syntyy lasiin suuri
lämpöero pinnan ja ytimen välille. Kun lasinnotkeus riippuu lämpötilasta, 
lasi ei jäähdytysvaiheessa ole tasa-aineista.
</p>
<p>
Pinta jäähtyy ja jähmettyy ensin. 
Ilmiö on samantapainen kuin kiisselissä, pintaan muodostuu kiinteämpi kalvo.
Käytän tästä ninitystä 'lasin nahkoittuminen'.
 Itse asiassa se juuri tekee lasinpuhalluksen mahdolliseksi. 
 Tämä kiinteämpi ulkokerros estää  kuplaa repeämästä.
</p>
<p>
Uunityössä ilmiöllä ei ole suurta vaikutusta. 
Kuitenkin hyvin laakea paneli pyrkii kupertumaan. 
Alapuoli jäähtyy ja kutistuu myöhemminja vetää lasin kuperaksi.
Silloin tarvitaan ylimääräinen lämmöntasausm (haudutus) jossain 550 seutuvilla.
Tuossa lämmössä pintakin vielä joustaa sen verran että lsi painuu tasoon.
<p>
Paksuissa valutöissä nahkoittuminen ehtii joka puolelle. Kun sitten ydin jäähtyy,
se vetää pinnan jostain kohtaa lommolle. Tunnusomaista on laakea, epämääräisen
muotoinen painauma, joka ei ole kiillottunut niinkuin pintaa vasten jäänyt kupla.
</p>

<h2>Lämmön tasaus</h2>
<p>
Ennen varsinaista jännityksenpoistoa - tarkemmin sanottuna jännityksen estoa - on
tasattavakoko lasimassa samaan lämpötilaan. 
Se tehdään hauduttamalla 500C asteessa kyllin kauan.
Ohuelle, alle7 mm lasille kaytän 30 min haudutusaikaa.
Paksumpien lsien kanssa pitää turvautua jäähdytystaulukkoihin.
</p>
<p>
Varsinainen jännityksen purku tapahtuu vasta tämän jälkeen. 
Sen onnistumisen edellytyksenä on että välillä 500-475 C ei lasimassan sisällä 
mihinkään suuntaan ole yli 5C lämpöeroa.
</p>

<h2>Loppujäähdytys, sininen alue.</h2>
<p>
Nyt voikin oikeastaan jo huokaista helpotuksesta. lasi on kiinteätä ja vapaa jännityksistä.
Aluksi onkuitenkin jäähdytettävä vielä hitaasti, 10 C tunnissa.
Useimmissa töissä uuni luonnostaa jäähtyy näin hitaasti. 
Valutöissä tosin joutuu vielä hidastamaan.
</p>
<p>
350 C alapuolella olen jakanut käyrän kahteen haaraan. Jyrkempi käyrä kertoo
mitä lasi kestäisi. Loivempi käyrä kuvaa sitä miten uuni itse jäähtyy paljon hitaammin.
Tavallisesti sovitan ohjeman niin, että tämä vaihe saamennä yön yli.
</p>
<p>
Alle sentin kasuisten töiden kanssa uunin saa avata kun lasia voi mukavasti käsitellä paljain käsin.
Lämpötila siis alle 30 C. Silloinkaan ei lasia saa laskea suoraan kylmälle alustalle kuten tiskipöydälle.
Pistä sanomalehti alle. Jos olen ottanut lasin uunista hiukan liian lämpimänä,
peitän sen vielä pyyhkeellä.
</p>
<p>
Paksujen töiden kanssa hyvä tapa on antaa niiden 'rauhoittua' päivän ennen pesua tai muuta käsittelyä.
</p>
</html>