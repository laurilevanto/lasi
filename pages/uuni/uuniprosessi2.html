<HTML>



<h3>Jäähdytys</h3>
Kun lämpö on tehnyt työnsä, alkaa jäähdytys. Se pyritään aloittamaan nopeasti 
että haluttu muutostila jää, eikä lasi valu enempää. 
Nopeudella on toinenkin etu, se antaa vähemmän aikaa kiteenmuodostukselle, 
devitrifioitumiselle, joka tapahtuu herkimmin välillä 750-670 C.
<p>
Toiset avaavat uunin jäähdytyksen nopeuttamiseksi, mutta lämpöshokki
voi silloin vahingoittaa elementtejä tai tiilivuorausta.
<p>
Kun lähestytään rajaa, jossa lasi muuttuu taas kiinteäksi on tilanne otettava 
hallintaan. Nopeasti jäähdytetty lasi on kylmempää pinnasta mutta yhä kuumaa sisältä.
 Jos sen antaisi jäähtyä vapaasti pinta kutistuisi ensiksi 
 (lämpölaajenemisen vastakohta) ja kun lasi 
syvemmältä yrittäisi kutistua, pintalasi pitää sen venytyksessä ja työ halkeaa. 
Bullseyen lasilla raja-arvo on n.516 astetta.Pysäytetään jäähtyminen siihen ja 
odotetaan että lämpö tasaantuu koko lasimassassa tuohon lämpötilaan.
Sen jälkeen jäähdytetään hitaasti noin 450 asteeseen, ettei uusia lämpöeroja
 pääse syntymään. 
 450 asteesta alaspäin lasiin ei enää synny <i>pysyviä</i> 
 lämpöjännityksiä. Silloin on tultu hauraan lasin alueelle. Siksi uunia ei saa avata
 jäähdytyksen tässä vaiheessa ennenkuin lähellä huoneenlämpöä.
 Ohuelle 6mm tai alle lasille uunin oma loppujäähtyminen on 
 luonnostaan riittävän hidas. Paksuilla laseilla joutuu sitä vielä hidastamaan. 
 Lasialalla puhutaan jännityksenpoistosta vaikka tarkasti ottaen 
 kysymys on jännityksen välttämisestä.
 
 Paksujen valettujen esineiden jäähdytys saataa kestää päiviä. 
 Lasinvalmistajien sivuilla on taulukoita paksuuden vaikutuksesta jäähdytysaikaan.


</html>







