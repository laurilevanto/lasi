
  <H2><strong>Turvallisuus</strong></H2>

     <p><strong>Silmävammat</strong> ovat vaarallisimmat. Lasinsiru silmässä on aina 
     lääkärin asia!
     Lasinsiruja vastaan auttavat suojalasit. <br>
     <font  color="#FF0000">Käytä niitä aina leikatessa ja lasin hionnassa.</font> <br>
     Itse käytän paljon metsureille tarkoitettua visiiriä.
     Tavalliset silmälasit mahtuvat sen alle suojaan.
     ( Kerran olen saanut lasipölyä silmään. Kuorin sipuleita kunnes kyyneleet huuhtoivat pölyn pois.)
      
     <p>

     <strong>Lämpösäteily</strong> on kavala vaara joka uhkaa silmiä
     jos katsot kuumaan uuniin. 
     Sen vahingot ovat kumulatiivisia, kertyvät huomaamatta.
     Siitä lähemmin uunien yhteydessä. 
     <em>Jos käytät pinnoitettuja silmälaseja</em> (heijastussuoja, itsetummenevat, 
     sävytetyt) lämpösäteily voi samentaa ne.
     <font  color="#FF0000"><strong>Jos käytät piilolinssejä älä missään oloissa kurkista kuumaan uuniiin.</strong></font>
     Tulikuuma ilma saattaa käryttää kulmakarvat jos avaat uunin tai kurkistusreiän.
     Älä katso kurkistusreikään puolta metriä lähempää ja vain 10 sek kerralla.
     Jos työsi vaatii pidempää seurantaa käytä hitsauslaseja ja riittävää valoa.
     <em>Didymium lasit</em>, <em>eivät suojaa lämpösäteilyltä</em> vaikka helmentekijät niitä käyttävät. 
     <p>
      <b>Turvallinen vaatetus</b> on tärkeä varokeino. Sormukset ja korut pois, ei väljiä hihoja
      jotka voivat tarttua kiinni. Silmälasit käsiteltiin jo edellä.
      Keinokuidut ovat palovaarallisia. Jotkut leimahtavat liekkiin hyvin vähästä,
      toiset voivat varottamatta sulaa ihoon kiinni. Jos joudut työskentelemään avoimen uunin edessä
      on kaiken - alusvaatteita myöten - oltava villaa tai puuvillaa.
 
     <p><strong>Pikkuhaavat</strong> on yleisin riski. 
     Vanhat pehmeät nahkasormikkaat suojaavat.  Itse käytän usein
     halpoja näppylähanskoja.
     Pidä lapset ja lemmikit loitolla lasinsirujen vaarasta.
     <p>
     Kun nostelet lasilevyjä, pidä kiinni yläreunasta, ei sivuilta.
     Jos lasi luiskahtaa, sinulle jää vielä sormet.
     Älä koskaan yritä ottaa kiinni putoavaa lasinpalaa.
     <p>
     Ikävimpiä ovat olleet pistohaavat terävistä lasinkärjistä. 
     Niitä saa kun etsii jotain palasta silppulaatikosta. Vähitellen olen oppinut katkomaan pis terävimpiä 
     kärkiä, joita tulee mm ympyrän leikkaamisessa. Ja käyttämään nahkakäsineitä
     silppua penkoessa!
          <p>
     Laastaripakkaus on hyvä olla lähellä. Apteekista saa myös
     kätevää spray-laastaria. Pala talouspaperia maalarinteipillä
     on parempi kuin sideharsotuppo sormessa.<br>
     <p>
     <b>Lasinsiru sormessa:</b>
     Joskus saa sormiin ihan pieniä lasinsiruja joita ei näe, muta tuntee.
     Tippa pikaliimaa tai kynsilakkaa siihen kohtaan. Kun liima on kovettunut
     roska lähteen sen mukana pois.
     <p><strong>Palovammat</strong> ovat hyvin harvinaisia uunisulatuksessa. 
     Aloe Vera helpottaa kirvelyä.
     <p><strong>Vaarallisia aineita </strong> käsitellään vähän. 
     Lasin etsauksessa käytetään erittäin vaarallista <i>fluorivetyhappoa</i>. 
    <font  color="red">Älä edes ajattele sen käyttöä </font>ilman erillistä koulutusta.
    
     <p>
     Onneksi on turvallisempi vaihtoehto <i>etsaustahna</i>. Sekään ei ole vaaratonta.
     Sille on erillinen <a href="../tekniikat/etsausturva.php">turvaohjeensa </a>.
     Happosyövytys ei ole mitenkään väistämätöntä.   <a href="../tekniikat/etsausturva.php">Etsauksesta on oma jaksonsa  </a> 
     Hiekkapuhallus korvaa sen lähes aina.
     <p> 
     Jos käyttää <font color="#FF0000">asetonia</font>  lasin puhdistukseen säännöllisesti on syytä kasitellä
     sitä varovasti - suojakäsineet, varo hengittämästä. Asetonin tilalla on parempi käyttää
     Sinolia. Asetoni on herkästi haihtuvaa ja<i> erittäin palovaarallista</i>.
     <p>
     <a name="polya"> </a>
     <strong>Pölyongelmaa</strong> on. 
     Lasipöly, jota syntyy hionnassa on haitallista keuhkoille mutta ei välittömästi vaarallista.
   Elimistö ei poista sitä kuten muita pölyjä. <br>     
     Hiontakoneita käytetään märkänä. joka sitoo kyllä pölyä, mutta kun pölyiset pisarat kuivuvat ympäristöön,
     pölyä voi nousta hengitettäväksi asti.
  <p>
    <i> Uunissa olleesta kuitupaperista</i> tulee myös vaarallista piipölyä. 
    <font  color="#FF0000">Käytä hyvää hengityssuojainta</font>.
     Paksumman keraamisen kuitulevyn muokkauksessa - esim muottien teossa -
     irtoaa teräviä neulasia, jotka kutiavat ihossa pitkään. Käsineet suojaavat.
     Katso <a href="../tarv/keram-mater.php#keraturva"> Kuitupaperi,turvaohje</a>
     Samoin vanhojen muottireseptien pii- tai kvartsihiekasta leviää vaaaralliseksi
     luokiteltua pölyä. Sitä ei onneksi tarvitse käyttää.
     Käytä  <i>pölynsuojanaamaria</i>.
    <em> Hiekkapuhalluksessa</em> on omat pölyongelmansa. Samoin jos teet itse muotteja kipsiseoksista
     tai keramiikasta.
     <p><b>Allergia</b> ei yleensä ole ongelma. Lasikorujen ripustuksessa käytetään usein 
     Kanthal A1- 
     tai nichrome -lankaa joka saattaa aiheuttaa allergiaa tekijälle tai käyttäjälle.
     <p>
     <b>Koneet </b>vaativat aina huolellisuutta.
      Lasitöissä tarvitaan usein vettä ja sähkölaitetta.
      Se on aina mietityttävä yhdistelmä. Minipora on kätevä kone, joka on aika
      aikaisin hankintalistalla. Verkkokäyttöiseen saa taipuisan jatkoakselin,
      joka pitää koneen kauempana märästä. Löytyy myös malleja joissa on akut tai
      muuntaja 12 v jännitteelle.
      <p>
      Pyörivissä laitteissa on aina takertumisen vaara. Pidä pitkät hiukset sidottuna,
      sormukset ja korut pois. Älä käytä väljiä hihoja, löysiä puseroita tai
      muuta takertumavaaraa aiheuttavaa vaatetusta.
      <br>
      Pyörivissä laitteissa, miniporasta alkaen, on aina vaara että terä nappaa
      työkappaleen mukaansa ja lennättää sen kuin frisbeen.
      <br> <b>Suojalasit</b> <font  color="#FF0000">aina koneiden kanssa</font> ja
     <strong>kuulosuojaimet</strong> voivat olla tarpeen koneita käytettäessä. 
     Ilman meluisia koneitä pääsee kyllä pitkälle.
     <p>
     <strong>Paloturvallisuus</strong> on muistettava. 
      Seuraa uunin valmistajan ohjeita. Useimmille uuneille turvallinen etäisyys on puoli metriä
      palavasta materiaalista. Koskee myös muistiinpanopapereita!
      <p>
     Puurakennuksessa pitää ajatella erityisesti kattoon suuntautuvaa lämpöä,
     ja lattialle vahingon sattuessa valuvaa kuumaa lasia. Kumpaankin suuntaan voi
     lisätä palamattomat suojalevyt.
     Pidä paperit ja muovit kyllin kaukana uunista. 
     Uuni itse on hyvin paloturvallinen.
     Paikallinen palotarkastaja piti uuniani pienempänä riskinä kuin televisiota
     tai sähköhellaa. Ylimääräinen palovarotin uunin lähellä voi
     rauhoittaa mieltä.<p>

     Älä kokeile <em>vahamallineella</em> valuja jollet osaa.
     <p><strong>Sähköturvallisuuden</strong> kannalta Suomessa myytävät 
     uunit ovat turvallisia, jos ne on asennettu oikein. 
     Anna asennus valtuutetulle sähköliikkeelle ellei uunisi ole
     pieni,suoraan  220V/10A pistorasiaan tarkoitettu.
     Monet pientyökalut käsittelevät lasia märkänä, Kytke ne <em>ehdottomasti</em> 
     maadoitettuun pistorasiaan.
     Uunissa pitää olla turvakytkin joka katkaisee virrat kun avaa uunin.
   <i>  Ota silti tavaksi samuttaa uuni ennen avaamista</i>.
     <p>
     Uuni ja hiekkapuhalluksen kompressori käyttävät suurta energiamäärää. Ne
     voivat kuormittaa talon verkkoa ja aiheuttaa johtojen kuumenemista.
     <font  color="#FF0000">Varmista sähköliikkeestä johtojen virrankestävyys</font>.
     
     
     
 
</html>







