<html>
<td>
<h2>Aukaisupihdit</h2>

Kun lasiveitsellä on vedettu viiru, lasi taitetaan. 
Isot palat pöydän reunaa vasten,
pienemmät suorat leikkaukset sormin. 
Kaarevissa leikkauksissa tai kapeiden liuskojen teossa tarvitaan 
pihtejä taittamiseen. Kaikille pihdeille on yhteistä että ote on tasan viirun
kahta puolta ja puristetaan hitaasti voimaa lisäten. Viirun loppupää on yleensä
parempi kuin alkupää. Taittaminen tehdään viirun paremmasta päästä.
Eri tyyppien suomenkieliset nimet eivät ole vakiintuneet.
<p>
Aukaisupihtejä on eri tyyppisiä:<br>
 <b>Halkaisupihdit</b>, (engl. Running Pliers) jolla
avataan leikkaus viirun päästä. 
Periaate on sama kuin levyn taitossa lasiveitsen varren yli. 
Pihtien leuat muodostavat kulman viirun yli ja 
puristus taivuttaa lasia kunnes viiru aukeaa.

On myös kapeampikärkisiä, joilla saa avattua kapeita liuskoja.
Pihtejä käytetään säätöruuvi yläpuolella (=viirupuoli).
Ota ote lasista puristamatta. Kierrä säätöruuvi kunnes se koskettaa alaleukaa.
sen jälkeen kierrä puoli kierrosta auki. Näin varmistat ettei pihdit riko lasia
viirun vierestä. 
Tavalliselle 3 mm lasinpaksuudelle säätö tarvitsee tehdä vain kerran.
<p>
<b>Taittopihdit</b>, jotka asetetaan kohtisuoraan viirua
vasten ja taittavat leikkauksen auki. Ne vastaavat sormissa taittamista. 
<br><b>Murtopihdit</b>, joilla voi napsia lasin reunasta viirun ulkopuolelle jääneitä paloja.
 Kuvassa 1 murtopihtejä on käytetty liuskan irrottamiseen. <i>Suoran leuan</i> kärki tasan viirun kohdalle,
 ota tukeva ote, vedä ulospäin ja samalla taivuta hiukan alas.<br>
 Kuvassa 2 liuska on kat<b></b>kennut ja toiseen päähän jäänyt mutka. Nyt pihdit ovat toisinpäin,
 kaareva leuka päällä.Puristamalla murtuu lasi pala kerrallaan.
 <p>
<b>Rengaspihdit</b> ovat tavallaan välimastossa. Alaleuassa on kovempi nasta ja yläleuassa
muovinen rengas joka puristaessaan nastan ympärille pyrkii taivuttamaan lasia joka suuntaan. 
Ne toimivat siksi että lasi antaa periksi ensin viirun suunnassa. Rengaspihdeillä
voi ottaa otteen viirun päästä tai keskemmältä, jos leukaväli ylettää. Hyvät
kaarevien leikkausten avaamiseen.
<br>
Silberschnitt aukaisupihdit toimivat rengaspihtien periaatteella. Alaleuka
muodostaa taivutuspinnan. Yläleuassa on renkaan asemasta kova muviliuska.
Se kierretään niin, että se on kohtisuorassa viirua vastaan. Tällä tavalla otteen
saa muualtakin kuin viirun päästä. Tasaine hitaasti puristava ote aukaisee viirun hellävaraisesti.
<br>
<b>Mosaiikkipihdit</b> ovat hieman eri periaatteella. 
Niitä käytetään kapeiden liuskojen, tankojen ym pätkimiseen tekemättä ensin viirua.
Mosaikkipihtin kaksi rissaa purevat liuskan reunaa kunnes liuska katkeaa
<br>
Monenlaisia <b>muita taittotyökaluja</b> on. En ole niitä vielä tarvinnut, joten kokemusta ei ole..
</td>
</html>