<HTML>
 
<h3>Fuusaupoltto</h3>
    Jos poltto tapahtuu 
    <a href="../uuni/keram-uuni.php"> keramiikkauunissa </a>, lue ensin sitä koskevia lisäohjeita.
    <p>
    Meillä on nyt aihio, jossa on 3mm, 6mm ja 9mm paksuja kohtia. 
    Ja paljon ilmarakoja lasin alla. 
    Nyt uunissa fuusataan se niin yhteen, että paksuusvaihtelut
    melkein katoavat. 
    Tarkoitus on saada yhtenäinen lasilevy joka on sileä
    alapuolelta. 
    Saumakohdat, jotka syntyvät kun päällimmäinen lasi taipuu 
    alemman ympärille ovat kadonneet. 
    Tämä tila on lähellä taydellistä syväfuusausta
    ja vaatii korkean lämpötilan ja aikaa lasin painua muotoonsa.
    Polttotapahtuman yleiskuva on annettu edellä.
    <p>
    Valitettavasti uunit ovat erilaisia, joten en voi taata että tässä
    esitetty poltto-ohjelma olisi paras mahdollinen käytettävissäsi olevalle uunille.
    <p> 
    Aluksi on lämmön nosto lämpöshokkialueen yli 600 asteeseen. Suurin lasikappale
    on 20x20 ja se on uunin keskellä ja lämpiää toivottavasti tasaisesti.
    Tämän vaiheen kesto on 3 tuntia. Kun lasi on jo notkeampaa, voi lämmön
    nostaa niin nopeasti kuin mahdollista 780 asteeseen. 
    Silloin lasi on jo pehmeää ja painuu omasta painostaan
    muotoon. Aluksi päällimmäisten suikaleiden sillat notkahtavat keskeltä,
    sitten ne painuvat suorakulmaisesti laaksojen pohjalle. 
    Samalla ristikkäin
    olevat kohdat leviävät ja risteyskohtiin jää vain pyöreitä kumpuja
    kunnes ei enää erota kumpaan suuntaan päällimmäiset lasit ovat olleet.
    Tämä vie noin 20 minuuttia. On hyvä jos ensimmäisen 10 minuutin
    jälkeen voi kurkistaa uuniin ja tarvittaessa lyhentää/jatkaa aikaa.
    <p>
    Kun haluttu sulamisaste on saavutettu, annetaan uunin jäähtyä niin
    nopeasti kuin suinkin jännityksen poistoon saakka. Älä kuitenkaan
    avaa uunin kantta tai ovea, liian nopea jäähtyminen rasittaa uunin tiiliä ja vastuksia.
    Uunin katossa on  usein tuuletusreikä. Sen voi pitää auki tämän vaiheen yli.
    <p>    
    Kun lämpötila on 520 astetta, odotetaaan siinä lämmössä 30 min että
    lämpö ehtii tasaantua keskellä lasin paksuimassakin kohdassa. Jos lasia
    olisi ollut vain kaksi kerrosta, uunin oma jäähtyminen olisi ollut kyllin hidasta.
    Tämän jälkeen on loppujäähdytys huoneen lämpöön. Silloin on kaikki
    vetoa aiheuttavat reiät pidettävä kiinni. Omassa uunissani tämä vaihe kestää
    yön yli, mutta lasin kannalta 4-6 tuntia olisi riittävä aika.
<p>
muita aiheeseen liittyviä sivuja: <br>
<table border bgcolor ="#e0ffe0">
<tr>
  <td><a href="../paketti/fuusaus1.php"> Fuusaus </a></td>
</tr>
<tr>
  <td><a href="../tekniikat/perusfuusaus.php"> Perusfuusaus</a></td>
</tr>
<tr>
  <td><a href="../paketti/po-ohjelma.php"> poltto-ohjelma </a></td>
</tr>
<tr>
  <td><a href="../uuni/lasiuuni.php"> Lasiuuni</a></td>
</tr>
<tr>
  <td><a href="../uuni/keram-uuni.php"> Keramiikkauuni</a></td>
</tr>

</table>
  
   </td>
 
</html>
