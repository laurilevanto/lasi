<HTML>
 
  <h3>Välivaihe</h3>
    Työ on nyt puolivalmis lasilevy. Jos se ei ole fuusautunut kyllin pitkälle, 
    sen voi jättää uuniin ja antaa sille lisäaikaa. Ohjelma on sama kuin edellä,
    mutta nyt lasi on suurempana levynä ja siksi alkulämmitykselle annetaan
    4-5 tuntia aikaa.
    <p>
    Jos käytit ohutta fiiberipaperia, se on palanut pölyksi. Harjaa se varovasti
    pois uunilevyltä, mieluummin ulkona pölyvaaran takia. Paksummat 2.5 mm ja 4 mm
    fiiberipaperit kestävät useamman käyttökerran jos niiden antaa olla rauhassa
    uunilevun päällä.
    
  <h3>Liekkikiillotus</h3>
    Lasin alapuoli on ollut karheaa kuitupaperia vasten. 
    Siihen on fuusauksen kuumuudessa kopioitunut paperin karheus.
    Tämä pinta tulee lopullisessa työssä yläpuolelle, ja haluamme sen kiiltävän sileäksi.
    Lasi pestään huolellisesti ja pannaan toisin päin uudelleen uuniin. 
    Nyt meillä on iso lasi, ja alkulämmitykselle 600 asteeseen varataan 4 tuntia.
     Siitä eteenpäin nostetaan kuumuus 
    niin nopeasti kuin uuni pystyy 730 asteeseen. tarkoitus on että yläpinta ehtii kuumeta
    ja pintajännitys vetää lasin sileäksi ennekuin alapinta vuorostaan ehtii kopioida
    alustan pintarakennetta.
    <p>
    Heti työlämpötilan saavutettua jäähdytetään niin nopeasti kuin uuni pystyy
    jännityksen poistoon asti. Jännityksen poisto ja loppujäähdytys tehdään 
    kuten fuusauksessa.
    <p>
    Liekkikiillotusta ei tarvita, jos lasi slumpataan sama puoli ylöspäin kuin
    fuusauksessa. Se on esimerkissä mukana vain kertomassa miten monivaiheista 
    työ voi olla.
     <h3>Slumppauspoltto</h3>
    Onnellisessa tapauksessa aihio oli paistunut juuri niinkuin pitikin. 
    On aika sulattaa se muotoonsa.
    Keraaminen muotti täytyy käsitellä erotusaineella, muuten lasisi muuttuu 
    lasitteeksi muotin pintaan. Jos muotti on kipsiseosta tai fiiberilevyä, ei erotusainetta tarvita.
    
    <p>
    Aihio pestään huolellisesti, ja pannaan muotin 
    päälle slumppausta varten. Alkulämmitys on samanlainen kuin liekkikiilloituksessa
    mutta työlämpötila on tällä kertaa paljon matalampi, 640 astetta.
    Lasi pehmiää ja omasta painostaa vajuu muottiin. haudutusta enintäin 
    10 minuuttia, ehkä ei tarvita ollenkaan. Vati on nyt saanut muotonsa.
    <p>
    Jäähdytys kuten liekkikiillotuksessa.
    <p>
   <i><b> Huomamme että eri polttokertojen työjärjestys on aina kuumimmasta kylmempään.
   <p/>
    Alkulämmityksen ja loppujäähdytyksen aikaa pidennetään jokaisella polttokerralla.</b></i>
   
<p>
muita aiheeseen liittyviä sivuja: <br>
<table border bgcolor ="#e0ffe0">
<tr>
  <td><a href="../tekniikat/liekkikiillotus.php"> Liekkikiillotus</a></td>
</tr>
<tr>
  <td><a href="../tekniikat/slumppaus1.php"> Slumppaus 1</a></td>
</tr>
<tr>
  <td><a href="../paketti/po-ohjelma.php"> poltto-ohjelma </a></td>
</tr>
<tr>
  <td><a href="../uuni/lasiuuni.php"> Lasiuuni</a></td>
</tr>
<tr>
  <td><a href="../uuni/keram-uuni.php"> Keramiikkauuni</a></td>
</tr>
<tr>
  <td> <a href="../uuni/slump-muotit.php"> Slumppausmuotit</a></td>
</tr>

</table>
  

</td> 
 
</html>
