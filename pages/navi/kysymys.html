<html>
<h1>Kysymyksiä ja vastauksia</h1>
<table border align="center" >
<tr>
<td colspan="2">
<i>Muutamat lukijat ovat lähettäneet kysymyksiään. 
Rohkaistakseni muita olen avannut tämän sivun.<br>
Kysymyksen voi tehdä nimimerkillä. Oikean sähköpostisoitteen kuitenkin tarvitsen.<br>
Vastauksen lähetän ensin kysyjälle.<br>
-lauri </i>
</td>
</tr>
<tr>
  <td>08.07.08 <br>
  Eini kysyi<br>
 Hei Lauri.
 {...}
 Nytpä kysynkin sinulta mahdatko antaa vinkkejä/tietoja miten olet tehnyt slumpattuja maljakoita joista sinulla on kuvia naähtävänä, siis ne jotka olet ilmeisesti valuttanut, mutta voitko kertoa tarkemmin niiden tekoohjeet.
  </td>
  <td>
  Nuo maljakot on tehty rengasmuotilla. 
  Homma alkaa niin että sulatetaan
kaksi lasineliötä ristikkäin, jolloin saadaan 8-sakarainen tähti. <br>
 Keskelle olen lisännyt vielä pienen neliön antamaan painoa.

Muotti on rengasmainen. Kuvittele mielessäsi halkaistu munkkirinkilä.
Olen tehnyt niitä muotteja savesta raakapolttamalla ( 900C)ja myös
leikannut ja hionut tuuman paksuisesta keraamisesta kuitulevystä.
Savimuotti pitää pinnottaa erotusaineella.

Rengasmuotti pannaan sopivan korkuisten tolppien päälle uuniin ja lasi
renkaan päälle. Poltetaan 760-790 asteessa. Kuumemmassa polttaen
maljakon jalasta tulee kapeampi, mutta se valuu nopeammin.

Kun lasi alkaa vajua reiästä, on hommaa seurattava tarkoin. Jos  puolet
korkeudesta on valunut 20 minuutissa, kestää ehkä enää alle 5 minuuttia kun
se jo koskettaa uunilevyä. Sitten kurkistellaan tiuhaan ettei koko
lasi valahda läpi ja että pohjasta on tullut kyllin leveä mutta
se silti mahtuu renkaan läpi pois kun lasi on jäähtynyt.

Kun maljakko näyttää valmiilta, riittää omassa uunissani että sammutan
sähkön. Jos on tiiliuuni, sitä on hyvä raottaa hieman että valuminen
pysähtyy ajoissa.

Jännityksenpoisto taas ohjelmoidaan normaalisti. 520 C tunti
siitä 450 C tunti, siitä 350 C tunti ja sähköt pois. Avata saa kun lasi
on alle 50 C.

hankalaa on se, että ne on poltettava yksitellen, koska kypsyvät eri
tahtiin.
Maljakot ovat korkeudeltaan 10-14 senttiä. Neliöiden koko on ollut noin
12 senttiä.
  </td>
</tr>
</table>
</html>