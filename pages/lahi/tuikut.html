<html>
<h2>Tuikkukipot</h2>
<p>
Tuikkukippo on yksinkertainen pieni esine, joka sopii 
harjoitustyöksi tai joulumyyjäisiin.
</p>
Aluksi kaksi asiaa <font color="#FF0000">turvallisuudesta.</font>
<table border width="70%" align="center">
<tr>
  <td>
   <p>
1. <strong>Turvaetäisyys</strong>: mitään syttyyvää 
ei saa olla tuikun yläpuolella ainakaan puolta metriä lähempänä. 
 </p>
 <p>
 Mitään kuumuudelle arkaa ei saa olla ainakaan 30 cm lähempänä yläpuolella.
 Sisareni sytytti tuikun lasivitriinin alahyllylle.
  Jonkin ajan päästä kuumuus poksautti ylähyllyn halki. <br>
  Puisessakin hyllykössä voi ylähyllyn alapuolelta maali tai lakka kiehua kuplille.
  </p>
  </td>
</tr>
<tr>
  <td>
   2. <strong>Ilman saanti:</strong>
  Tuikkukupin reuna ei saa mtalimmalta kohdaltaan olla yli 3 cm korkea.
  Jostain täytyy päästä jäähdytysilmaa tuikulle.
  <br>
Kun tuikku on palamassa loppuun, paljastuu metallikupin reunaa liekin lämmölle
 ja kuumentaa koko kynttilän sulaksi.
  Jos jäähdytysilmaa ei tule tarpeeksi koko tuikun pinta roihahtaa liekkiin.
  Tämä liekki on kuuma ja saattaa nousta puolikin metriä korkeaksi.

  </td>
</tr>
</table>
<p>
Tässä kuvailen tuikkukupin teon päälle vajuttamalla. 
Sellaisen voi tehdä myös rengasmuotin sisään vajuttamalla 
tai valamalla lasimurskasta.
</p>
<p>
Muotti on yksinkertainen ja nopea tehdä. tarvitaan pahvimuki ja kipsiä.
Niitä kannattaa tehdä monta yhdellä kertaa.
 Tarvitset joustavan astian kipsin sekoitatmiseen.
 Muoviämpäri on hyvä mutta vähän kolho. 
 Neliskanttinen rasia joissa irtokarkkeja myydään ovat hyviä.
  Lähikauppani ei velottanut sellaisesta mitään (tyhjänä).
</p>
<p>
Viittä muottia varten tarvitaan puoli litraa vettä. 
Siihen sirotellaan kipsijauhetta tasaisesti, 
kunne pinnalle jää hitaasti kostuvia saarekkeita.
parempi tehdä liian laiha kuin liian lihava seos.
Anna kipsin kovettua.
</p>
<p>
  Sen jälkeen leikataan pahvimuki halki ja muotti on valmis. 
  Kuvassa erottuu huonosti että olin kipsin pintaan kaivertanut ristin.
  Se ei ole tunnearvoa varten, vaan kipon pohjaan kuvio jää koholle.
  Se varaa jäähdytysilmalle tilaa myös kipon alla.
</p>
<p>
  Kuvan oikeassa reunassa on kippo vajutettu muotin päälle.
  Bullseyen lasin vajutan 680-720 C lämmössä. 
  Artistalle valitsen 30 astetta kuumemman.
  Lämpöalueenolen valinnut niin että leikkaamisen jäljiltä 
  terävä reuna hiukan pyöristyy.
  </p>
  <p>
  Kuumennus aloitetaan hitaasti. 
  Kipsiin on sitoutunut paljon vettä, joka poistuu hitaasti.  
  Niin kauan kuinmuotissa on vettä sen lämpötila ei nouse yli 100 astetta.
  siski kuumennus kahteensataan 2 tuntia.
   Siitä saa nostaa lämmön suoraan työlämpötilaan.
   Haudutusaika on uunista riippuen 10-15 minuuttia, tiiliuunissa lyhyempikin.
   </p>
   Kuvassa oikealla on vajutettu kippo muottinsa päällä.
   Kipsi on haurastunut. 
   Muotti voi irrota ehjänäkin, mutta sitä ei voi käyttää uudelleen.
   helpointa on sovinolla kaivaamuotti pois kipon sisältä.
   <p>
   Keskellä on kaksi onnistunutta kippoa tuikkuineen. 
   Liekki näkyy erilaisena kirkaassa ja opaakissa kipossa.   
   Vasemmalla ja oikealla on kaksi liian syvään vajutettua.
    Niitä ei saa käyttää tuikuille.
    niistä tuli valkovuokon maljakoita.
   </p>
   <p>
   Työn lähtökohtana on siis neliskulmainen, 11-14 cm lasipala.
    Kulmat lähtevät taipumaan ensin   alaspäin 
    Sitten sivujen keskikohta seuraa perässä. Se ei siis saa vajua 3 cm pidemmälle.
    Opaakkituikussa pyöristin neliön kulmat. Muodosta tulee pehmeämpi, 
    lumipallon vaikutelma.
    <p>
    Malli on perinteinen, joten sitä voi käyttää suoraan 
    tai soveltaa rikkomatta tekijänoikeuksia.    
    </p>
   </p>
   
</html>