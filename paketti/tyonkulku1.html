
 <td>
	 <h2>Työn kulku 1</h2>

 
 
 <h3>Työn aloitus</h3>
 
 Useimmiten työ kootaan joko yhtenäisen aluslasin päälle, 
 tai joskus yhtenäisen lasin alle.
 Tämä siksi että jos ohuet lasit pannaan vain vierekkäin uuniin, 
 niiden reunat pyöristyessään 
  vetäytyvät erilleen.  Joissakin töissä voi käyttää yksinkertaista lasia panemalla reunat
  hiukan limittäin. Leikkaussaumat eivät aina mene ihan tasan. Silloin joutuu hiomaan
  tai pihdeillä nakertamaan ääriviivat tasan.
  Kun osat ovat paikoillaan on hyvä liimata ne kynsilakalla tai
 lennokkiliimalla. Liima pitää työn koossa matkalla uuniin. Uunissa nämä liimat palavat jäljettömiin 
 paljon ennen kuin lasin sulaminen alkaa. 
 Liima ei auta työn koossapysymistä uunissa. Palat on suunniteltava niin että ne pysyvät
 paikoillaan ilman liimaakin.
 <p>
 Tässä jaksossa esimerkkinä on ristikkovadin tekeminen. Se ei ole paras idea ensimmäiseksi
 työksi, mutta siinä tulevat hyvin esiin eri vaiheet. 
 Toinen ehdotus ensimmäiseksi kokeiluksi on <a href="../lahi/pik-enkeli.php"> Pikkuenkeli</a>
 
 <h3>Lasin leikkaaminen</h3>
    On kiusaus lähteä leikkaamaan reunasta suikale kerrallaan. 
    Lasia on kuitenkin helpointa leikata keskeltä. Työtapa on kompromissi.
    Lähdetään reunasta vetämään viirut 12 mm välein, mutta lasien irrottaminen
    aloitetaan keskeltä kun kaikki viirut on vedetty. Sen jälkeen taitetaan 
    taas kumpikin puoli keskeltä ja niin edelleen kunnes kaikki suikaleet ovat irti.
    Näin kapeiden suikaleiden kanssa taittaminen on paras suorittaa taittopihdeillä.

<p>
Muita aiheeseen liittyviä sivuja</p>

<table border bgcolor ="#e0ffe0" align="center">
<tr>
  <td><a href="../paketti/leikkaaminen1.php"> Lasin leikkaaminen</a></td>
</tr>
<tr>
  <td><a href="../tarv/liimaus.php"> Liimaaminen </a></td>
</tr>
<tr>
  <td><a href="../tarv/pihdit.php"> Aukaisupihdit </a></td>
</tr>
</table>
</td>
