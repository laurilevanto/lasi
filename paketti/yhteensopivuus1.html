


<h2>Yhteensopivuus</h2>
on eräs ratkaiseva lasin ominaisuus uunisulatuksessa. 
Yhteensopivuuden määrittelee  lasin <i>laajenemiskerroin ja viskositeetti</i> 
lasin jäähtymisvaiheessa. 
 Kumpikaan ei yksinään selitä koko asiaa. 

 <h3>Laajenemiskerroin ja viskositeetti</h3>
 <i>Laajenemiskertoimesta</i> käytetään ilmaisua COE
 ( = Coefficient Of Expansion). Se mitataan 0-300 C välillä ja on suuruusluokkaa
 1:10 000 000.  <i>Viskositeetti</i>
  eli lasin juoksevuus kuumana on toinen yhteensopivuuden komponentti. vaikka toinen lasi
  on jo kiinteytymässä, toisen suurempi viskositeetti sallii sen vielä mukautua
  tilanteeseen. Sulatuslasin valmistajat tasapainoilevat näiden kanssa niin että
  viskositeettierot ja COE -erot kumoavat toisensa. Siksi pelkkä COE ei kerro yhteensopivuutta,
  toisn kuin monet vanhemmat kirjat väittävät.
  
 

  <h3>Sulatuslasien yhteensopivuus</h3>
  Ylläolevan perusteella ymmärtää että kukaan valmistaja ei halua taata yhteensopivuutta
  toisen valmistajan lasiin. Poikkeuksena on System 96 johon tekee lasia sekä Spectrum että
  Uroboros. Artista on melko yhteensopivaa Bullseyen kansssa. En kuitenkaan uskaltaisi
  liittää niitä isoina pintoina. Bullseyen laadunvavonta
  tekee sulatuskokeita säännöllisesti. Joka kymmenennestä BE -levystä on leikattu kulmasta
  testauspala. Jokaisella levyllä on myös valkoisella maalattu sarjanumero. BE on korvannut
  levyjä joiden kanssa on havaittu yhteensopimattomuutta.
  <p>
  <i>Artistan omat seleenipitoiset lasit, punaiset ja keltaiset, eivät ole yhteensopivia</i> muiden
  Artista-lasien kanssa. Maahantuoja suosittelee tilalle Uroboros 90 tai Bullseye lasia.
  Seuraavat lasit artistan valikoimissa ovat Uroborosin valmistamia: <sup>*1</sup><br>
  AR-120-90 - Red 90 coe SEE U-60606-90 <br>
 AR-105-90 - Lemon Yellow 90 coe U-60357- 1 <br>
 AR-115-90 - Orange 90 coe SEE U-60608- <br>
 <p> Amerikkalaisessa tekstissä näkee usein mainittavan GNA-lasin.
 Se on Schottin valmistamaa. Tavaramerkki GNA (German New Antique)
 on vanhempi ja lasia ei ymmärtääkseni ole testattu yhteensopivuudeltaan.
 Artista on siitä kehitetty testattu versio. Uskoisin että suuri osa
 GNA nimellä myytävästä lasista on Artistaa.
 <p>
  Schott, joka valmistaa Artistaa, tekee myös pintavärjättyä valkoista opaakkia
  nimeltä Opalika. Sen kirkas peruslasi on samaa lasia kuin Artistan kirkas ja siksi yhteensopivaa.
  valkoista puolta en ole testannut, koska sen läpi ei näe polarisatiotestissä.
  Opalika on krantumpaa kuumentamisen kanssa koska kirkas peruslasi
  ja valkoinen pintakerros imevät lämpöä eri tavalla. 
  <font  color="#FF0000"><b>Varoitus:</b></font> Opalikan valkoinen puoli on
  yhteensopivaa , mutta fuusauslämmössä saattaa opalisoiva kiderakenne
  muuttua niin että yhteensopivuus vähenee. *<sup>4</sup>
  Monet liikeet myyvät Artistaa Bullseyen kanssa yhteensopivana. Kumpikin valmistaja 
  sanoo että ne eivät ole yhteensopivia. Vaikka niillä on erilainen COE (BE noin 90 ja Artista
  94) niiden viskositeetin ero tasaa vaikutusta. Bullseyen Lani McGregor neuvoo
  että pieniä pintoja Bullseyetä voi käyttää <i>Artistan päällä mutta ei alla<sup>*2</sup></i>.
  <p>
  Ns. venäläinen sulatuslasi on testeissäni osoittautunut hankalaksi.
  Se eri värit eivät ole keskenään yhteensopivia.
  <p>
  Kiinalaiset lasit ovat tulossa markkinoille. Bel Canto nimellä myydään
  lasia, joka on vaikeaa leikata, mutta jota olen kuullut kehuttavan.
  Toinen kiinalainen valmistaja on Baoli, joka tekee edullista testattua lasia.
  Meir Tiffany Tampereella on ottanut sen valikoimiinsa.

  <br>
   <h3>Ikkunalasin yhteensopivuus</h3>
 Eurooppalaiselle ikkunalasille annetaan usein arvo  COE 82 tai COE 84. Laajeneminen on siis
 8,2 miljoonasosaa eli 0.0082 mm metrille kun lämpötila nousee yhden asteen. 
 Ei tunnu paljolta,  mutta jos sulatetaan yhteen COE 84 lasin kanssa, 
 aiheuttaa lasin joustamattomuus sen, että
 tuo ero riittää rikkomaan lasin parin sentin matkalla.
 <p>
 Ikkunalasin valmistajat eivät ajattele että joku vielä sulattaa sitä.
  Siksi eri valmistajilla ja eri valmistuserillä voi olla eri laajenemiskerroin. 
  Esimerkiksi 3 mm ja 4 mm  ikkunalasi ei usein ole keskenään yhteensulatettavaa.
  Varman päälle voi pelata ja turvallisesti kayttää yhteen työhön vain <i>samasta levystä</i>
  leikattua lasia.
  <p>
  <strong>Niksi:</strong> leikkaa kahdesta ikkunalasista samanlevyiset (n. 5 cm) suikaleet 
  ja pane ne päällekkäin. Katso reunasta lasin sisään. Jos ne ovat 
  hiukankin erivärisiä, ne eivät ole samaa lasia, mutta voivat toki sattua sopimaan yhteen.
  Samanväriset todennäköisesti ovat samaa lasias <sup>*3</sup>.
  
 <p>
 Asian tekee vielä vaikeammaksi se että eräät valmistajat tarjoavat 
 ikkunalasin kanssa  "yhteensopivaa" sulatuslasia. Miten se voisi olla kun kaikki 
 ikkunalasikaan ei ole yhteensopivaa. Kuitenkin pintavärjätystä Deco-lasista
 olen nähnyt onnistuvan töitä. 
 On myös kiinalaista läpivärjättyä lasia, jota myydään
 ikkunalasin kanssa yhteensopivana. 
 Siitä minulla ei ole omaa eikä muiden kokemusta.
  <h3>Polton vaikutus  </h3>
  Kun lasi on sulana kauan, siitä haihtuu ainesosia, lähinnä kai soodaa. Lasinpuhaltajat tietävät
  että uunista aamulla ja illalla otettu lasi on erilaista. Bullseyen testeissä
  koepala kuumennetaan kolme kertaa syväfuusaukseen ja sen täutyy läpäistä testi.
  Myös Artistaa olen syväfuusannut useita kertoja. Pieni riski on aina olemassa kun lasia 
  kuumennetaan moneen kertaan. edellä jo mainittiin Opalikan kestävän huonosti useita polttoja.
 
  <h3>Värien yhteensopivuudella</h3>
  en tarkoita tässä sommittelua vaan mahdollisia värimuutoksia. 
  Eräät väriaineet voivat reagoida kemiallisesti sulassa lasissa ja värien rajalle
  muodostuu raita. Nyrkkisääntönä voi jakaa värit kahteen ryhmään. 
  Toisessa ovat siniset ja vihreät ja toisess punaiset ja keltaiset. Jos asetaa yhteen
  eri ryhmään kuuluvia laseja voi reaktio syntyä. Useimmat värilliset sulatuslasit
  eivät kuitenkaan reagoi kummankaan ryhmän kanssa.Lue lisää
<a href="../mater/varireaktiot.php">Värireaktiot</a>.
 <p>
 Ikkunalasin tinapuoli ei välttämättä ole yhteensopivaa käytettävien värien kanssa.
 Se voi aiheuttaa värin muuttumista kun pigmentin väriaine reagoi tinan kanssa.   
  <p>
 <h3>Emalit ja keramiikan alilasitusvärit</h3> 
 eivät ole tehty lasin kanssa yhteensopiviksi.
 Monia emaleja ja keramiikan alilasitusvärejä voi silti käyttää lasin kanssa, koska ne tulevat 
 niin ohuena kerroksena että eivät jaksa rikkoa aluslasia. Ymmärtääkseni väriin voi tulla
 mikrohalkeamia joka purkaa jännityksen ilman näkyvää seurausta.
 <p>

Eräillä valmistajolla on kuitenkin emalilaatuja eri tarkoituksiin. 
Kun ostaa emalivärejä kannattaa selvittää mille alustalle ne on tarkoitettu.
<p>
 Posliininmaalausvärit käyvät myös lasille. Niistä löytyy myös esim kultaväri
 ja lysteri.
 <p/>
Rautakaupan <b>emalimaalit</b> eivät ole mitään emaleja, vaan kiiltopintaisa maaleja
jotka eivät ole lainkaan tarkoitettu poltettavaksi.
 

 
 <p> 
 *1 <a href="../liitteet/lahteet.html#Lani"> Lani McGregor  </a> <br>
 *2 <a href="../liitteet/lahteet.html#Lani"> Lani McGregor  </a> <br>
 *3 <a href="../liitteet/lahteet.html#blanthorn"> Blanthorn </a><br>
  *4 <a href="../liitteet/lahteet.php#artista1"> Artistanews</a>
 
  <p>


    Muita aiheeseenliittyviä sivuja
<table border align="center"bgcolor ="#e0ffe0">
<tr>
  <td> <a href="../mater/compatibility3.php"> Yhteensopimattomuus</a></td>
</tr>
<tr>
  <td> <a href="../mater/viskositeetti.php"> Viskositeetti</a>
  </td>
</tr>
<tr>
  <td> <a href="../mater/varireaktiot.php"> Värimuutokset</a>
  </td>
</tr>

</table>


  
  