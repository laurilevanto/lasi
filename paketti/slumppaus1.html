<html>

<h2>Slumppaus 1</h2>
Slumppaus on lasin taivuttamista  uunissa lämmön ja painovoiman avulla.
Slumppauksessa käytetään muotteja. 
Niitä saa ostaa sulatuslasia myyvistä liikkeistä.
Ruostumattomasta teräksestä valmistetut vadit ja kannut ovat myös
sopivia muotteja oikein käsiteltynä.
Muotteja voi itsekin tehdä savesta tai keraamisesta kuitulevystä.
<p>
Slumppaus tapahtuu yleensä matalammassa lämmössä kuin fuusaus.
Alimmillaan jopa 650 C ja enimmillään olen käyttänyt 740 C, joka on jo
fuusauslämpökin.
<p>
Kun slumppaus perustuu painovoimaan, 
painava lasi slumppautuu nopeammin kuin kevyt.
Myös laakeat muodot slumppautuvat nopeammin kuin 
pienet ja jyrkkäreunaiset. 
<h3> Muottiin slumppaus</h3>
Siinä lasiaihio pannaan muotin päälle reunojen varaan, ja keskusta
taipuu muotoon. Matalammassa lämmössä lasi lähinnä taipuu, kuumemmassa se myös venyy.
<p>
Slumppauksessa on vaikea arvata oikeaa lämpötilaa ja haudutusaikaa.
Siksi on hyvä jos voi seurata polton kulkua kurkistusreiästä tai
uunia raottamalla. Kun raottaa uunia on varottava ulos pöllähtävää kuuman ilman alltoa.
MOnet ovat kärventäneet kulmakarvat tai otsatukan. Kurkistuksen on oltava lyhyt,
korkeintaan 10 sek. Katso <a href="../tutustu/turvallisuus1.php"> Turvallisuus </a>
Kun slumppaus on edennyt haluttuun asteeseen, siirrytään jäähdytysvaiheeseen.

<h3>Päälle slumppaus</h3>
on muuten samanlainen prosessi mutta siinä muotti jää lasin sisään.
Pehmennyt lasi taipuu poimuille kuin pöytäliinan kulmat.
<p>
Muita aiheeseen liittyviä sivuja:
<table border bgcolor ="#e0ffe0">
<tr>
  <td><a href="../tutustu/turvallisuus1.php"> Turvallisuus </a></td>
</tr>
<tr>
  <td> <a href="../tekniikat/slumppaus1.php">Perusslumppaus</a></td>
</tr>
<tr>
  <td> <a href="../tekniikat/slumppaus2.php">Muotin päälle slumppaus</a></td>
</tr>
<tr>
  <td><a href="../uuni/slump-muotit.php"> Slumppausmuotit</a></td>
</tr>

</table>
