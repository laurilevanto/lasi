
<td>
<h2>Fuusaus</h2>
Fuusaus on lasinpalojen yhteensulattamista, Siihen tarvitaan <bR>
- lämpötila jossa lasin nesteominaisuudet tulevat esiin <br>
- aikaa lasinpalojen muovautua yhtenäiseksi.<br>
<p>
Fuusautumista tapahtuu laajalla lämpötila-alueella. 
Ääripäät ovat <i>syväfuusaus</i> (engl. Full fuse)jossa lasi muovautuu yhtenäiseksi 
ja <i>pintafuusaus</i>, (engl. Tack Fuse) jossa lasit vain tarttuvat yhteen.
Välissä on fuusautumisen eri asteita,
Kuvassa lehdet on melkein syväfuusattu ja kukka säilynyt terävänä pinta-fuusauksena.
Se on itse asiassa tehty yhtenä polttona, mutta kukan Artista on "kovempaa" lasia kuin
lehtien Bullseye. Kukan reunat ovat pysyneet koholla terävinä, pyöristyneet vain sen verraa
etteivät satuta sormia.
 
<h3>Syväfuusaus</h3>
Lehtien Bullseye on syväfuusautunut (Bullseye) aluslasin kanssa
 Lehtien fuusaus on sillä tavalla onnistunut,
että niihin on jäänyt linssimäinen muoto joka taittaa läpitulevan valon kauniisti.
Lehtien yläpinta on melkein  aluslasin pinnan tasossa. Mitään reunakohtaa ei tunne sormin. <br>

Syväfuusauksessa lasi kuumennetaan hyvin notkeaksi. Sen pintajännitys pyöristää reunat,
ja päällimäinen lasi uppoaa aluslasin sisään kunnes koko pinta on melkein tasainen.
jos kirkkaan lasin päälle syväfuusaa sinisen ympyrän, on tuloksena lasi jossa on
sininen, hiukan pehmeäreunainen täplä.
<p>
Syväfuusauksen lämpötilassa lasin alapuoli kopioi uunilevun tai kuitupaperin
pintaa. Tuloksena on matta kuviointi.

<h3>Pintafuusaus</h3>
Pintafuusaus tapahtuu alemmassa lämmössä ja lyhyemmän aikaa. Lasi muovautuu vähemmän,
vain reunat pyöristyvät ja pinta kiillottuu. Jos pintafuusaus tehdään hyvin matalassa lämmössä
ja kauan aikaa, on lasi sen verran jäykkää ettei alapuolen kopioitumista paljoa tapahdu.
<p>
muita aiheeseen liittyviä sivuja: <br>
<table border bgcolor ="#e0ffe0">
<tr>
  <td><a href="../tekniikat/perusfuusaus.php"> Perusfuusaus</a></td>
</tr>
<tr>
  <td><a href="../paketti/tyonkulku3.php"> Ristikkovati</a></td>
</tr>

</table>


</td>



