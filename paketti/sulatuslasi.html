<HTML>
 
<td>  
  <h2>Sulatuslasit </h2>
  Suurin osa taidelasista ei ole tarkoitettu yhteensulatukseen. Valmistaja on vain   
  hakenut hyviä värejä, ajattelematta miten se muuttaa lasin olemusta kuumassa.
  <p>
  Halpa <a href="../mater/ikkunalasi.php"> <i>Ikkunalasi </i></a> tuntuu houkuttelevalta. 
  Se tuo kuitenkin mukanaan niin paljon ongelmia että en oikein laske sitä sulatuslasiksi,
   ainakaan aloittelijalle. <i>Kierrätyslasin</i> käyttö on valitettavasti vielä vaativampaa
  <p>
  Ainakin alla luetellut valmistajat tekevät nimenomaan sulatuslasia ja 
  huolehtivat <i>omien lasiensa keskinäisestä </i> yhteensopivuudesta.
  
  <p>
  <b>Yhteensopivuus</b> tarkoittaa sitä, että eri lasien lämpölaajeneminen ja 
  viskositeetti - juoksevuus kuumana -   on sovitettu niin että oikein 
  jäähdytettynä lasien rajalle ei synny jännityksiä. 
   

    <p> <b>Bullseye</b> on vanhin sulatuslasiin erikoistunut tehdas. 
    Värivalikoima on mahtava ja kaikki <b>f-merkitty</b> lasi on testattu 
    yhteensopivuudeltaan.  <i>Bullseye myy tiffany-käyttöön myös lasia joka ei ole
    läpäissyt heidän yhteensopivuustestiään</i>. Toiset ovat raportoineet onistuneensa
    myös sen fuusauksessa. Hintaero on kuitenkin niin pieni ettei riskiä kannata ottaa.
    Osta vain F-merkittyä.
    Useimmat suomalasiet lasiliikkeet myyvätkin vain testattua Bullseyeta. <br>
    Bullseyen laajenemiskerroin on n.90. 
    Kaikkea Bullseyen lasia saa levyinä, tankoina, puikkoina ja murskeena. 
    Bullseyen tasolasi on tehty käsin mankeloimalla. Siinä on aika epätasainen pinta,
    jota on joskus vaikea leikata. BE:llä on myös Tekta-sarja kirkasta lasia. 
    Se on koneella vedettyä, siinä ei ole tinapuolta. Tekta on halvempaa ja
    sileämpää. Toistaiseksi sitä on saanut vain kirkkaana.
    <p><b>Gaffer</b> on uusiseelantilainen lasitehdas, joka valmistaa 
    valutöihin erittäin sopivaa kirkasta ja värillistä transparenttia 
    lyijykristallia. Lyijykristalli on voimakkaasti valoa taittavaa, painavaa
    ja helposti hiottavaa lasia.
    Gafferilla on myös lasinpuhallukseen tarkoitettu värilasisarja.

    <p><b>Spectrum</b> on toinen tunnettu valmistaja joka on kehittänyt System 96
    lasisarjaa joka pyrkii olemaan yhteensopivaa muun taidelasin kanssa. 
    Käytännössä vain Spectrum ja Uroboros varmistavat yhteensopivuuden 
    "S96" -leimalla. Vielä kymmenen vuotta sitten ymmärrettin vain COEn 
    vaikuttavan yhteensopivuuteen. Siksi Spectrumia ei pidä käyttää yhdessä
    ruotsalaisen tai esim Nuutajärven lasin kanssa.
    <p>
    Spectrum on sileämpää ja hiukan ohuempaa kuin Bullseye. Sitä on selvästi helpompi leikata.

    <p>Bullseye ja Spectrum <i> eivät ole keskenään yhteensopivia</i>. 
    Useimmat taiteilijat käyttävät siksi vain jompaa kumpaa lasia välttyäkseen
    tahattomilta virheiltä.
     <p> <b>Deco-lasi</b> on pintavärjättyä ikkunalasia.
     Sen pitäisi olla yhteensopivaa
     <a href="../mater/ikkunalasi.php"> ikkunalasin</a><br>
      kanssa 
     mutta kun kaikki ikkunalasikaan ei ole... 
     Usein Decolasin käyttö onnistuu ikkunalasin kanssa mutta ei aina. 
     Koska Deco-lasin väri on ohuena pinnassa, voi hiekkapuhalluksella tai
     kaivertamalla tehdä siihen kirkkaita kuvioita värilliselle pohjalle.
     Deco-lasin erikoisuus on että jos väripinta on ilmaa vasten, se pysyy tasaisena
     mutta jos väripinta on alaspäin tai sen päällä on peitelasi, väri muodosyaa
     paljon koristeellisia pieniä kuplia.
     <p>
     Deco-lasia saa myös jauheena, jota voi käyttää lasimaalaukseen ikkunalasille.
     jauheena sitä käytetään niin ohuelti ettei se aiheuta yhteesopivuusongelmia.

   
  
 <p><b>Schott Artista</b> on eurooppalaista ja siksi se on meillä halvempaa kuin
 amerikkalaiset lasit. Värivalikoima ei ole kovin laaja. Lasi on koneella vedettyä ja
 siksi hyvin sileäpintaista ja helppoa leikata. 
    Artista vaatii hieman     korkeammat lämpötilat kuin Bullseye.
   <p>  
    Useimmiten Artista ei tuota ongelmia Bullseyen kanssa. Kuitenkin <i>jos Artistaa
    on isompana pintana, se saattaa halkaista työn toisessa poltossa</i>. Tämä johtuu 
    ilmeisesti siitä että Artista on kovempaa lasia joka laajenee eri tavalla
    juuri lämpöshokkialueen yläreunalla.
    <p>
  
    <p>
    Uroboros valmistaa kahdenlaista sulatuslasia. Uroboros COE 90 on suunniteltu
    yhteensopivaksi Bullseyen kanssa. Uroboros COE 96 on yhteensopivaa Spectrumin kanssa.
    Jos ostat Uroborosia, <b>varmista että saat oikeaa lajia!</b>
    <p>
    <b>Wissmach</b> ilmoittaa omien lasiensa olevan keskenään yhteensopivia, lukuunottamatta
    laikullista mottle-lasia. Samassa tiedotteessa varoitetaan kuitenkin devitrifioitumisesta.
    Wissmachin kanssa on aina käytettävä flussia esim. Superspray.
   <p>
   Lukuisten eri valmistajien <b>Tiffany</b> lasit ovat kauniita mutta
   eivät yleensä yhteensopivia edes saman merkin kesken. 
  <i> Yhdestä levystä</i> leikattua tiffanylasia voi hyvin fuusata itsensä kanssa 
   mutta ei välttämättä eri paloja, vaikka ne olisivatkin samaa väriä.
    <p><b>Poikkeuksia ova</b>t:
  <ul>
<li>Shott Artista ja Schott Opalika ovat  valmistajan mukaan 
yhteensopivia. Opalika on pintasävytetty saman peruslasin päälle 
jota Artistassa käytetään. Kuitenkaan <i>valkoisen pintakerroksen 
yhteensopivuus ei välttämättä kestä fuusauslämpöä tai useampaa polttokertaa.
</i>
Opalika käyttäytyy  hyvin, jos sulatetaan kirkas puoli Artistaa vasten, 
Korkeä fuusauslämpö tai pitkä haudutus voi aiheuttaa valkoisen hilseilemistä.
 </li>
<li>Artista on rajoitetusti yhteensopivaa Bullseyen kanssa. 
Kumpikaan valmistaja <i>ei takaa</i> yhteensopivuutta, 
mutta niitä on onnistuneesti käytetty yhdessä. 
Isomman työn yhteydessä kannattaa ehdottomasti testata ensin yhteensopivuus.
</li>
<li>Uroboros valmistaa lasia tunnuksella COE 90 jonka se sanoo olevan BE yhteensopivaa.
 Sieltä löytyy lisävärejä BE palettiin.</li>
<li>Uroboros valmistaa myös Spectrumin kanssa yhteensopivaa System96 lasia. 
Ole tarkkana kumpaa Uroborosta ostat!</li>  
  </ul>
  <p>
  Muita aiheeseen liittyviä sivuja: <br>
<table border bgcolor ="#e0ffe0">
<tr>
  <td> <a href="../mater/compatibility3.php"> Yhteensopivuus</a></td>
</tr>
<tr>
  <td><a href="../mater/Bullseye.php"> Bullseye</a></td>
</tr>
<tr>
  <td>  <a href="../mater/sys96-perhe.php"> System 96 (Spectrum ja Uroboros)</a></td>
</tr>
<tr>
  <td>  <a href="../mater/ikkunalasi.php"> Ikkunalasi</a></td>
</tr>
<tr>
  <td><a href="../turhaa/mitalasion.php"> Lasin rakenne ja ominaisuudet</a></td>
</tr>

 </table>
 








