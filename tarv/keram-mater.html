<html>
<h2>Keraamiset materiaalit</h2>
<h3>Savi</h3>
Lasia ja keramiikkaa on vaikea yhdistää samassa työssä 
koska niiden poltto-ominaisuudet ja lajenemiskerroin ovat erilaiset.
Keramiikkaan kiinni valettu lasi kutistuu enemmän ja jäähtyessään 
halkeilee. Monet keramiikan tekijät pitävät tästä krakeloidusta efektistä.
Käyttöastioihin se ei sovi.
<p>
Keraamisten aineiden erikoisuus on kvartsin inversio 572 C lämmössä, 
jolloin tapahtuu äkillinen laajeneminen/kutistuminen kiderakenteen muuttuessa.
Siksi keraamiset aineet on kuumennettava ja jäähdytettävä
 varovasti tämän lämpötilan yli.
<p>
<b>Muottiaineena</b> savi sen sijaan on erinomaista. 
Siitä saa ohuita muotteja joiden lämpövaraus on pieni, 
eivätkä ne vaikeuta jäähdytystä.
Keraaminen muotti kannattaa raakapolttaa n. 50-100 astetta kuumemmasssa
kuin missä sitä aikoo käyttää. <br>
slumppausmuotille riittävä polttolämpö on 850 C, <br>
valumuotin poltan 980-1050 C. (sen kuumempaa uunini ei salli.) <br>
Parhainta muottisavea on mielestäni valkoinen paperisavi.Siinä on
selluloosakuitua, joka antaa sille muovaltavuuttaa ja polton jälkeen
tulos on huokoisempi ja kevyempi. <br>
Punaista savea en mielelläni käytä, koska sen rauta saattaa värjätä lasia
vaikka välissä onkin erotusaine.
<p>
Kipsiseosmuoteissa on apuaineena usein (alumiinioksidia ja)
 kaoliinia tai molokiittia. Samoin erotusaineissa. Näillä om
 sellainen ero että alumiinioksidin ja lasin pintajännitys on pieni.
Sula lasi "kastelee" alumiinioksidin ja näin jäljentää tarkan pinnan.
KAoliinin ja lasin välillä on suurempi pintajännitys, ja se pitää
muotin "kuivempana" ja jättää siksi kirkkaamman pinnan lasiin.
Paras yhdistelmä on tasapaino näiden välillä.
<p>
<h3>Keraamiset kuitumateriaalit</h3>
 ovat monipuolinen ryhmä apuaineita. Niissä on keraamista kuitua sidottu
 orgaanisella sideaineella. 
 Tämä orgaaninen aines palaa pois polton alkuvaiheessa. Synty makeaa katkua joka ei
 liene kovin vaarallista.<p>
<b> Ohut kuitupaperi</b> on nimensä mukaisestipaperin ohutta. Se on hyvä
erotusaine joka ei tartu lasiin täysfuusauksessakaan. <br>
Kun sideaine palaa pois, kuitu jää pölymäisenä keroksena paikoilleen.
Yleensä se on kertakäyttöistä eikä kovin edullista. Joskus voi onnistua
nostamaan työn pois kuitupaperin päältä niin että paperi säilyy ehjänä.
silloin sen voi sprayata fiksatiivilla tai hiuslakalla 
ja käyttää uudelleen kunhan ei yritä siirtää sitä uunilevyltä.
<p> Ohutta kuitupaperia saa arkkeina tai rullatavarana. 
Sitä saa monelta valmistajalta. Bullseye myy nimellä Thinfire<sup>tm</sup> korkealaatuista
kuitupaperia. Sen toinen puoli on sileämpi (rullassa sisäpuoli). Kun kuitupaperia
käyttää uunilevyllä erotusaineena, se palaessaan pyrkii kiertymään ylös lasin päälle.
Tämä voi aiheuttaa sameutta lasin reunoihin. Leikkaa kuitupaperi niin että 
työn viereen jää vain 5 mm reuna, tai pidä sopivilla painoilla
paperin reunat suorana.<p>
Olen nähnyt kuvia töistä, joissa on ohuelle kuitupaperille maalattu emalilla
tai lasijauholla. siitä on sitten leikattu kirjaimia tai kukkaisa ja fuusattu kahden
lasin väliin.
Katso jäljempää 
<a href="#keraturva">turvallisuusohje:</a>
<p>
<strong>Paksu kuitupaperi</strong>  on 2,3 tai 4 mm paksua ja
muistuttaa olemukseltaan pahvia tai jäykkää huopaa.
Se on karheampaa kuin ohut kuitupaperi, 
ja jättää siksi epätasaisemman alapinnan kun sitä käyttää erotusaineena.
Hinnaltaan se ei ole paljon Thinfirea kalliimpaa, 
paitsi 4mm paksuisena se on jostain syystä todella kallista.
<p>
Huopamainen rakenne ja karkeampi kuitu pistelee käsiin. <b>Käytä suojakäsineitä</b>
kun käsittelet paksumpia papereiita.
<p>
paksu kuitupaperi erotusaineena on niin huokoista että 
lasin alle jäävä ilma pääsee poistumaan sivuille laajetessaan 
eikä muodosta lasiin kupruja. paksummasta kuitupaperista voi myös leikata 
liuskat lasien väliin muodostamaan ripustuslenkit.
Samoin seinämaljakon sisäpuolisena muottina voi käyttää paksiua kuitupaperia.
Jos valaa, slumpaa teräsmuotin isään, vaarana on että muotti kutistuessaan
kiristyy lähtemättömästä lasin ympärille. Sen estämiseksi voi
muotin vuorata 2mm kuitupaperilla joka antaa tarvittavan jouston.
<p>
Eräs paksun kuitupaperin käyttö on leikata siitä kuvioita ja slumpata lasi
päälle. Kuvio jää silloin reliefinä lasin takapintaa. Tällainen reliefilasi
kestää hyvin uuden slumppauksen muottiin ilman että reliefikuva siliää pois.
<p>
Katso jäljempää 
<a href="#keraturva">turvallisuusohje:</a>
<p>
<b>Keraaminen huopa</b> sisältää vähemmän sideainetta ja muistuttaa pumpulia
ja selstoffia. Kun sen kostuttaa sitä voi muovailla kolmiulotteisen esineen pääle,
ja erityisellä kovetusaineella jäykistää muotiksi.
<p>
<b>Paksu kuitulevy</b> muistuttaa rakennuksilla käytettävää kuitulevyä ja on n. 2 cm paksua
ja karkeasyistä. Sitä voi sahata ja hioa puun käsittelyyn tarkoitetuilla työkaluilla.
Siitä on helppo veistellä sekä sisäpuolisia että ulkopuolisia muotteja.
Se ei tarvitse erotusainetta, mutta ensimmäisen polton jälkeen
voi sivellä erotusaineen antamaan pintalujuutta.
<p>
Katso jäljempää 
<a href="../tarv/keram-mater.php#keraturva">turvallisuusohje:</a>

<h3> <a name="keraturva">Turvallisuusohje</a> keraamiselle kuidulle.</h3>
Keraaminen kuitu on hyvin ohutta ja kovaa. Sen kanssa on syytä
käyttää <i>muovisia suojakäsineitä</i>, muuten pistelevä kuitu kutiaa käsissä
päiväkausia. Kuitupööly on hengitykselle haitallista ja suurempina määrinä
hyvinkin vaarallista. Mikäli sinulla on astmaoireita, ole erityisen varovainen.
<br>
<i>Jos lakaiset ohutta kuitupaperia uunilevyltä, käytä hengityssuojainta
ja mielellään suihkuta se kosteaksi ensin.</i>
<br>
Jos sahaat tai hiot paksua kuitulevyä, imuroi työtila ja pista työvaatteet pyykkiin.
Keraaminen kuitupöly voi tulla  monesta imurista läpi, ellei siinä ole Hepa-filtteriä.
Silloin on parempi lakaista se pöly pois kostutettuna.

</html>

