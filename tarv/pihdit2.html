
<html>
<td>
<a name="pihdit2.html#leponit"> <h3> halkaisupihdit</h3> </a>

 Teräspihtien leuat on suojattu pehmeällä muovilla,
joka rikkoontuu helposti jos pihdin kärkeä vetää lasia vasten. Muovihattuja
saa varaosina. Ne taittavat niin hyvin että edellisen sivun kuvaa varten
piti fuskata punaisella kynällä viiru ettei lasi taitu ennen aikojaan.

<a name="pihdit2.html#rengaspihdit"> <h3> Rengaspihdit </h3> </a>
Niitä voi suositella ensimmäisiksi aukaisupihdeiksi. Metallirunkoiset ovat parempia,
muovipihdit joustavat ja tulee helposti uskon puute ennen viirun aukeamista.
Rengaspihdeillä voi taittaa viirun päästä, tai keskemmältä jos leuat ylettyvät.
Pihtejä käytetään rengas ylöspäin. Katso että viiru näkyy renkaan keskellä.
Kaarevien viirujen aukaisu on usein helpointa alottaa keskemmältä.

<a name="pihdit2.html#murtopihdit"> <h3> Murtopihdit </h3> </a>
<i>Suora leuka ylöspäin</i> ne toimivat taittopihteinä. Aseta leuan kärki kohtisuoraan viirua vasten,
 tasan viirun kohdalle. Ota tukeva ote ja vedä ulospäin ja samalla hiukan alas.
 Liuska napsahtaa irti. Leveitä tai kovin pitkiä liuskoja niillä ei saa.
 <br>
 <i>Kaareva leuka ylöspäin</i> niitä käytetään nakertamaanan viirun ulkopuolelle jääneitä
 tai muita kulmia. Leuan kärki murtokohtaan, purista. <font  color="#FF0000">Muista suojalasit</font>, irtoava pala hajoaa yleensä
 teräviksi siruiksi. Lakaise ne pois ennen työn jatkamista.
</td>