<html>
<td>
<h2>Lasinleikkauksen välineitä</h2>

<a href="../tarv/lasiveitsi1.php"></a> Lasiveitsistä on oma lukunsa.
 Sen lisäksi on erilaisia leikkaussysteemejä,
joilla saa tarkemmin mittatarkkoja liuskoja tai kulmia. 
Tosin viivotin, suorakulma, astelevy ja pinkka sanomalehteä alustaksi
on ihan toimiva ratkaisu ja opettaa tarkempaan työskentelyyn.
<p>
<b>Silberschnitt</b>'illä on rullalle käärittävä kumimatto 
jonka toisessa reunassa on alumminikisko ohjaimena. 
Olen käyttänyt sitä juuri rullattavuuden vuoksi kursseilla.
Kiinteässä käytössä sen tarkkuus paranee huomattavasti jos
kumimaton liimaa kontaktiliimalla vaikka lastulevyyn.
Pelkään mattoon kiinitettynä tuo alumiiniohjain pääsee elämään hiukan.
Se on näppärä vehje kun tarvitsee paljon samanlevyisiä liuskoja.
Siihen saa myös erillisen lisävarusteen, jolla voi asetella kulmia.
Silberscnhnitin alustaan kuuluu myös jonkinlainen harppitoiminta joka olisi ihan
kelvollinen jos keskipiste pysyisi paikoillaan. Pala kaksipuolista teippiä
ratkaisi ongelman. Kuvan harppi on erillinen laite.
<p>
Aivan kapeita liuskoja on Silberschnittillä vaikea leikata. 
Olen käyttänyt ohjauskiskon vieressä n.10 cm muovisuikaletta, jolloin leikkauskohta
siirtyy kauemmaksi ohjauksesta. VAsemmalla kädellä kuljetan ohjainta
ja oikella leikkuupäätä.
<p>
<b>Morton</b>illa on oma leikkaussysteeminsä. Siinä on muovialusta, jossa on pieniä
lokeroita. lasinsirut putoavat niihin eikä alustaa tarvitse harjata
joka välissä. Mortoninkin lisävarusteina saa viivottimen, erilaisia ohjaimia jne,
mutta systeemi vaatii aika paljon opettelua ennenkuin käyttö on sujuvaa.
Mortonin yksi hyvä puoli on se, että nurinpäin käännettynä siitä saa valopöydän.
<p>
Varsinaisen leikkaussysteemin lisäksi Mortonilla on aukaisupihtiä vastaava 
työkalu <a href="../tarv/pihdit.php#mort" ><b>M-80</b> </a> jota on kehuttu erittäin käteväksi.

</td>
</html>