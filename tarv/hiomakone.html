<html>
<h2>Lasin hionta</h2>
Usein työhön jää jokin häiritsevä alue, 
Liuskatyöhön jää epätasainen reuna.
Leikattuun kuvioon jää nyppy, joka pitäisi saada pois.
Nämä ovat tilanteita joissa hiominen on oikea ratkaisu.
<p/>
Hionnan voi tehdä käsin timanttityynyillä tai märkähiomapaperilla mutta
koneellisakin ratkaisuja on.
<h3>Reunanhiomakone</h3>
Tiffanytyössä palojen reunojen hiominen auttaa sovitusta 
mutta myös folion tarttumista. Lasin sulatuksessakin tarvitaan sovitusta
ja reunojen siistimistä. Hiominen kuitenkin helposti jättää samean reunan.
Hionnassa on käytettävä runsaasti vettä ja hiomajäte on pestävä heti
pois. Se ei saa kuivua lasiin. Voi myös upottaa hiotut kappaleet veteen ja pestä
ne kerralla myöhemmin.
<p/>
Vastaavia koneita on useita merkkejä. Ne ovat hyvin samantapaisia.
</p>
Karkean hiomajäljen voi käsitellä käsihiomatyynyillä tai märkähiomapaperilla
vähintäin 400 - mieluummin 600 grit - saakka, Silloin se liekkikiillotuu hyvin.
<p/>
Kannen ritilän alla on vesiastia, josta joko pumpulla tai sienellä vesi nousee
terärullan pintaan. Terärullia on eri karkeuksia ja erilaisella läpimitalla.
Karkea perusterä riittää.
<p/>


Lisävarusteena saa ohuita tappiteriä, joihin liittyy vesisuutin 
joka nostaa veden korkeammalle. Sille on käyttöä ahtaissa paikoissa
ja sillä voi myös porata.
<p/>

<b>Inland</b>'illa on myös monikäyttöisempikin malli, jossa on lisäksi vaakasuora hiomapinta.
Sitä en ole nähnyt suomalaisissa kaupoissa.
<p/>
Siihen saa jopa timanttiteräisen  vannesahan lisävarusteena. 
Sitä en kuitenkaan suosittele. 
Tuloksena on monitoimikone joka on kuin sveitsiläinen linkkuveitsi
jolla voi tehdä kaikkea mutta se ei ole hyvä mihinkään.

Kuvat: Lasipaja Väisälä

Hiomakoneen huolto
Huoltoa ei ole paljon.
Ritilän alla oleva vesiastia pitää tyhjentää ja pyyhkiä köytön jälkeen.
Jos lasisakka pääsee kuivumaan se on melkein kuin sementtiä.
Silloin tällöin pitää irrottaa hiomapää laitteen kuusokoloavaimella.
Sillä on taipumus juuttua lähtemättömästi. Kun saat sen irti, voitele akseli ohuelti 
vaseliinilla ja kiinitä hiomapää takaisin.
Yleinen ohje on kiinnittää se eri korkeudelle tasaisen kulumisen vuoksi.
Itse pidän sen harhaoppisesti samalla korkeudella ja tiedän että alareunassa
on kuluneempi hienommin hiova osa ja yläreuna onedelleen karkea ja syö tehokkaasti.
Kun rulla kiinnitetään paikoilleen, on tärkeää että kiristysruuvi tulee
akselissa olevan suoran pinnan kohdalle. Muuten ruuvin kärki naarmuttaa akselin.
<p/>
vanhemmiten akseliin tulee pientä karkeutta samoin rullan sisäpintaan.
Hienolla märkähiomapaperilla voi kevyesti hioa akselin epätasaisuudet.
Rullan sisäpuolen hiomiseen käy sama hiomapaperi kierrettynä.


</html>