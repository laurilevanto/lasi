<html>
13.10.08 <br>
<h2>Lasin liimaaminen</h2>
<h3>Liimaus ennen polttoa</h3>
Kun lasityö kootaan on siinä usein paljon pieniä paloja jotka pitäisi saada 
pysymään tarkasti paikoillaan uuniin saakka. Usein tarvitaan liimaa apuna.
Pitää kuitenkin varmistautua että palat pysyvät paikoillaan vielä sen jälkeenkin
kun liima on palanut pois uunissa. Mikään pala ei saa olla pelkän liiman varassa.
Yllättävän vaikea tilanne on kun on kaksi suurta lasia, joiden pitää
pysyä tarkasri päällekkäin. Vaikka ne saisi uuniinkin liiman avulla
niin palamiskaasut ja kuuma ilma nostavat päälilasin leijumaan ilmapatjan päälle.
Jos lasit eivät ole tarkasti vaakasuorassa, päälilasi leisuu
alamäkeen kunnes ilmatyyny purkautuu.
<p>
Hyvä liima palaa uunissa jättämättä tuhkaa tai muuta jälkeä lasiin.
Tällaiset liimat ovat usein orgaanisia, selluloosapohjaisia. 
<br>
Perusohje on että mahdollisimman vähän liimaa, mieluumin ilman.
<p>
Eräiden usein käytettyjen liimojen ominaisuuksia:
<table border bgcolor ="e0e0e0">
<tr>
  <td> mehiläsivaha </td>
  <td> klassinen liimaustapa, mutta sulaa voitelevaksi nesteeksi
  ennenkuin palaa pois. Saattaa jättää palamisjätettä.
   </td>
</tr>
<tr>
  <td> Kynsilakka </td>
  <td> Nopeasti kuivuva tahmea liima joka ei yleensä jätä jälkiä.
  Kynsilakka pitää hyvin täplinä reunan vieressä, ei siis lasin väliin.
  Annostus tarkinta hammastikun kärjellä.
</tr>
<tr>
  <td> Lennokkiliima </td>
  <td> on suurinpiirtein samaa ainetta kuin kysnsilakka mutta juoksevampaa
  ja sillä on taipumus jättää häntä kun tuubin nostaa pois. Joissakin töissä olen lennokkiliimalla vain
  antanut liimalangan laskeutua palojen yli.</td>
</tr>
<tr>
  <td> Hiuslakka</td>
  <td> Nopeasti kuivuva, tahraamaton liima joka ei pidä kovin hyvin.
  Sopii lasimurskan liimaamiseen kun ei anna spraykaasun puhaltaa
  liimattavaa sinesta pois. Amerikkalaiset suosivat pumpattavaa hiuslakkaa Suave tai RAve.
  Kumpaakaan en ole huomannut täkäläisissä kaupoissa.</td>
</tr>
<tr>
  <td> Fiksatiivi</td>
  <td> pitää paremmin kuin hiuslakka mutta haisee pahemmalle</td>
</tr>
<tr>
  <td> Kontaktiliima</td>
  <td> olen käyttänyt sitä sprayliimana jonka päälle voi sirotella
  frittiä tai lasijauhoa. En suosittele lasipintojen väliin.
  </td>
</tr>
<tr>
  <td>CMC</td>
  <td> on vesiliukoinen selluloosaliima joka palaa hyvin pois.
  On hitaasti kuivuvaa eikä pidä märkänä kovin hyvin.
  Hajuton ja myrkytön 
  <p/>
  TApettiliisteri (jossa ei ole homeen estoainetta) käy yhtä hyvin</td>
</tr>
<tr>
  <td> arabikumi</td>
  <td> on myös klassinen vesiliukoinen liima. Sitä voi olla vaikeaa löytää.</td>
  
</tr>
<tr> 
  <td>PVA-liimat </td>
  <td> Eri-keeper tyyppiset valkoiset puuliimat. Jättävät tahroja lasin
  välissä käytettynä, joskus pinnallakin. Laimennettava runsaasti.
  </td>
</tr>
<tr>
  <td>pikaliima</td>
  <td> syanoakrylaattipohjaiset pikaliimat pitävät melko hyvin, mutta merkkien väliilä
  on eroja. Loctite jättää jälkiä. Glasstack vähemmän. <br>
  Eräät pikaliimat muuttuvat takaisin nestemäisiksi n.200 C lämmössä.
  Käytettävä pieniä määriä. Palamiskaasut periaatteessa epäterveellisiä mutta olemattoman vähäisiä..</td>
</tr>
<tR>
  <td> Kuumaliimapistooli</td>
  <td> ei omaa kokemusta. netissä olen nähnyt sekä positiivisia että negatiivisia kommentteja.
  varminta kokeilla ensin pinellä koepalalla.</td>
</tr>
</table>
<h3>Lasin  liimaus polton jälkeen.</h3>
Joskus tekee mieli koota työ liimaamalla useasta palasta. Itse pyrin
aina kuin mahdollista liittämään palat fuusaamalla. Joskus se vaatii
temppuilua, koska fuusauslämpö on korkeampi kuin slumppauslämpö.
<p>
<b>UV-liima</b> on usein ihanteellinen ratkaisu. Se pitää hyvin. 
Kalliin hinnan vuoksi en ole sitä raaskinut kokeilla.
Nimensä mukaisesti se kovettuu UV-valossa, kesällä auringonvalossa.
Tämä tietysti edellyttää että valonsäteet pääsevät jostakin lasin läpi liimaan.
Siksi se ei ole hyvää kahden opaakin lasin liimaamiseen.
Eräille UV-liimoille saa kemiallisen katalysaattorin, joka kvettaa
liiman ilman UV-valoa. Liitos ei kuitenkaan ole yhtä luja.
Joku tyyppi kovettuu myös kohtuullisessa lämmössä.
<p>
Hyvä UV-liimaus vaatii ehdottoman suorat ja kiilloitetut pinnat.
(=hyvän kontaktin. Luja liimaus on vain muutaman sadasosamillin paksu)
Lisäksi tarvitaan UV-lamppu liiman kovettamiseen. 
Monille menettely on tuttu hammaslääkäristä.
Silloin liitos kestää enemmän kuin lasi. Glastech OY myy Bohlen liimoja
ja heiltä saa yksityskohtaisen liimausoppaan. *<sup>1</sup>
<p>
Paras Käyttämäni liima on <b>Mega-Cryl</b> kaksikomponenttiliima. Katselin
lasiliikkeessä vitriiniä, jonka hyllyt olivat 6mm lasia ja liimattu vain
suoraan sivuseiniin.
<p>
Toinen hyvä liima on tavallinen <b>epoksi</b> (Araldit). Hitaasti kovettuva
kestää tuntuvasti enemmän kuin 5 min tyyppi.
<p>
Pikaliimasta on myös <b>Glass-Tac</b> versio, mutta sillä en ole onnistunut
saamaan hyviä liitoksia.
<p> Pitkiin saumoihin tai yleensä suuriin töihin on hyvä käyttää
<b>joustavaa silikonia</b> joka sallii lasin lämpöliikkeen.
<p>Silikoneja on erilaisa. Akvarioiden kulmissa käytetty valkoinen
on erittäin luotettava. 
<p>
* 1 Lähde: <a href="../liitteet/lahteet.html#Glastech"> Glastech Oy </a>
</html>