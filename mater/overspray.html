<html>
<- 21.12.08
<a name="lasite">Lasitteet</a>
<h3>Lasite eli overspray</h3>

on flussina toimiva aine, jonka muuntumisalue on alempi kuin peruslasin.
Kuten keramiikassakin, lasitteita käytetään antamaan sileä kiiltävä pinta.
Joskus lasitteella voi peittää float-lasissa tinakukinnan ja muissakin laseissa
devitrfioitumista. Yleensä on kuitenkin parempi hiekkapuhaltaa tai hioa lasi ensin.
Lasite levitetään parhaiten ruiskuttamalla. Puhallettava fiksatiiviruisku
ja pyykinkostutuspullo käyvät hyvin. Jos ruiskuttamiseen ei ole mahdollisuutta,
voi lasitteen sivellä hyvin pehmeällä siveltimellä. Pintaan jää kuitenkin helposti
siveltimenvetoja näkyviin. 
<i>Yhteisestä nimestään huolimatta keramiikan lasitteet ovat aivan eri juttu</i>.
<p>
Olen myös käyttänyt lasitetta maalausnesteenä hienolla fritillä maalatessa.
<p>
<b>Borax</b> on halpa ja yksinkertainen lasite. Sitä liuotetaan kuumaan veteen ja annetaan 
seistä, kunnes pohjalle tulee sakkaa. Kirkas borax-liuos käytetään lasitteena 
ja sakka kaadetaan pois.  Se on parasta 
käyttää ennen slumppausta, jolloin se ei valu. Borax kypsyy noin 760 asteessa.
Tässä lämmössä slumpattu esine  muuttaa muotoaan.
<p>
<b>Super Spray<sup>tm</sup></b> on kaupallinen valmiste. 
Se on tehty hyvin hienosta lasipölystä
 ja alkoholipohjaisesta liuottimesta. Siksi se kuivuu nopeammin kuin Borax.
  Käytetään kuten Boraxia, mutta on vaikeampi levittää siveltimellä.
Kypsyy myös noin 760 asteessa. (pakkausen mukaan 700 asteessa mutta useimmissa uuneissa tämä ei riitä).
<p>
<b>Spray A<sup>tm</sup></b> on myös kaupallinen valmiste. Se sisältää lyijyä, ja kypsyy siksi
aikaisemmin. Lyijyn takia sitä ei voi suositella ruoan kanssa kosketukseen tuleville pinnoille.
<p>
<b>Back Magic<sup>tm</sup></b> on alimmassa lämmössä kypsyvä lasite. Nimensä mukaan se on tarkoitettu
esimerkiksi slumppausmuottia vasten olleen alapinnan kiillottamiseksi.
Se ei yleensä kuitenkaan kypsy pullon kyljessä olevan lämpösuosituksen (482)mukaan vaan
kannattaa käyttää selvästi korkeampaa lämpötilaa, yli 500 astetta. 
Back Magic'illa on oma oppimisensa, sillä on vaikea saada hyvää kiiltoa.
Itseasiassa harvoin kuulee kehuttavan tulosta.
<p>
<b>Väritön emali</b> on yksi ratkaisu. Pitää valita lasille sopiva emali. Metallille
tarkoitetut eivät käy. Emalit yleensä kysyvät alhaisesa lämpötilassa.
Ron Coleman on tehnyt lasirasioita "juottamalla" kulmat Ferro emalilla.
<p>
Flussia myydään myös jauhemaisena. Sen käytöstä ei minulla ole kokemusta.
Ymmärtääkseni se pitää sekoittaa johonkin sideaineeseen (liimaan)
ja ruiskuttaa tai siveltimellä maalata pintaan. Muista pölysojanaamari!
<p>
Flussia käytetään niin ohuelti, että se ei yleensä aiheuta
yhteensopivuusongelmia.