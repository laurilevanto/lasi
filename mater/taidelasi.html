
<html>
<h2>Muu taidelasi</h2>

Ennenkuin sulatuslasit tulivat markkinoille n. 25 vuotta sitten, oli lasimaalaus
ja tiffany eläneet kultakautensa. Niinpä on paljon lasinvalmistajia joilla
on pitkät perinteet valmistaa upeita värillisiä laseja. Kutsun niitä tässä taidelaseiksi,
vaikka oikeastaan sulatuslasit on yksi taidelasin alaryhmä.
<p>
Ehkä maineikkain on <strong>Kokomo</strong>, jonka ohjelmassa yhä on samoja laatuja 
joita se teki Luis Tiffanyllekin. <strong>Armstrong</strong>in lasit näyttävät 
olevan suosittuja suomalaisissa taidelasiliikkeissä.
Sekä <strong>Spektrum</strong>illa että <strong>Bullseye</strong>llä on laseja jotka eivät ole tarkoitettu sulatukseen.
Sulatuslasiehinsa molemmat merkkaavat f- tunnuksen koodiinsa.
</p>
Kaikkea lasia voi sulattaa itsensä kanssa. 
Siis yhdestä lasilevystä voi sulattaa paloja yhteen.
Tämä antaa joskus uusia mahdollisuuksia. 
Yhdestä kuviolasista saattaa slumpata näyttävänkin työn.
<h3> Yksiväriset työt</h3>
 Kun taidelaseissa ei yleensä uskalla sulataa yhteen eri värejä, 
 täytyy etsiä keinoja saada jotain yhdestä väristä.
Sävytys on yksi tapa. Kun transparentti lasi on paksumpaa, se näyttää tummemmalta.
Yksiväristä lasia voi siis kuvioida kerrostamalla sitä paikoitellen. 
Jos tämmöinen työ yhteensulatetaan matalammassa lämmössä 
(pintafuusaus) jää paksuuserot näkyviin sävyeroina.
 Liian kuumassa tai liian kauan poltossa lasi asettuu tasapaksuksi.
 
 Reliefi on toinen tapa. Lasin alle voi 2-4-mm kuitupaperista leikata kuvioita.
 Nämä jäävätkorkokuvina näkyviin valutuksen (slumppaus ) jälkeen.
 Jos lasi on paksu, esim 6 mm ja korkokuva korkea 3-4 mm, pitkässä poltossa
 lasia valuu korkokuvan päälta matalampiin kohtiin ja sävyeroja syntyy.
 
<h3>Varoituksia</h3>
<ul>
Tuntemattoman lasin kanssa aloita jännityksenpoisto ikkunalasin arvosta 555C
ja jatka sitä lyijylasin alarajalle 420 C.
<p>
Eräät kuvioinnit kuten laikukas (mottle) eivät säily sulatuksessa.
<p>
Myös taidelasien joukossa on muuntovärejä - lähinnä keltaisia ja punaisia - jotka saattavat uunissa
muuttua aivan toisen väriseksi.
<p>
Kerran eräs oppilaani halusi slumpata muottiin tuntemattoman kauniinpunaisen lasin.
Tavallisessa slumppauslämmössä se suli muottiin kiinni tosi tiukasti.
Oli tietysti halkeillut kun keraamisen muotin ja lasin laajeneminen on erilaista.
Yrittäessäni kammeta paloja irti, jokaisen mukana lähti muottia 2-4 mm paksuudelta.
Se <i>oli</i> hyvä muotti.
<p>
Lasien lyijypitoisuuksista ei ole mitään tietoa. Otettava huomioon jos lasi
tulee kosketuksiin ruokien tai juomien kanssa.
<p>
Ainakin Spectrum tekee erilaista irid-lasia sulatukseen ja muuhun käyttöön.
Ei-sulatettava irid ei kestä varovaistakaan fuusauslämpöä vaan katoaa.
</ul>

<h3>Varovaisia suosituksia</h3>
Spectrumin fuusauslasit on tehty vanhempien ei-sulatuslasien pohjalta.
Eräät värit ei-sulatuslaseista sattuvat olemaan sopivia S96 sulatuslasin kanssa.
Katso  <a href="../mater/sp-taidelasi.php"> tarkemmin</a>
<p>
Bullseye luokittelee lasinsa neljään F-merkityt ovat Bullseye -testattuja
P-merkityt eivät, mutta monet niistä ovat hyvin lähellä, vaikka eivät
läpäisseet F-testiä. P-lasien joukossa on myös sulatukseen sopimattomia
laatuja. C-merkityt poikkeavat esim väriltään vastaavan lasin hyväksytystä
arvosta. B-merkityt ovat testattuja, mutta koe-eriä tai väripoikkeamia.
<p>
Youghiogheny  myy   <a href="http://www.youghioghenyglass.com/easyfuse/easyfuse1.htm "> EasyFuse lasisarjaa</a>
joka on yhteensopivaa ikkunalasin kanssa. Siihen pätevät kaikki ikkunalasia
koskevat varoitukset.
<p>
Muita aiheeseen liittyviä sivuja
<table border align="center" bgcolor="#e0ffe0">
<tr>
  <td>
<a href="../mater/irid.php"> iridisoitu lasi</a>
  </td>
</tr>
<tr>
  <td> <a href="../mater/overspray.php"> lasitteet</a></td>
</tr>
</table
</html>