<h2>Ikkunalasin sukulaiset</h2>

<b>Sävytetyt ikkunalasit</b> saattavat olla yhteensopivia kirkkaan kanssa. 
<a href="./testaaminen.php"> Testattava. </a>
<br>
Varsinkin <b>savulasin</b> nimellä myytävä harmaa ikkunalasi voi olla hyvin kaunista
itsensä kanssa sulatettuna. Pinnalle kohofuusatut kuviot näkyvät tummempina.
<br>
<b>Maitolasiksi</b> kutsutaan valkoista opaakkia lasia. Parissa lasiliikkeessä olen
huomannut että he pitävät Schottin pintavärjättyä Opalikaa maitolasina. Opalika on
Artistan kanssa yhteensopivaa.
<p>
<b>Deco-lasi</b> on pintavärjättyä lasia jota taidelasiliikkeet myyvät ikkunalasin kanssa 
yhteensopivana. Usein näin onkin. Deco-lasin erityispiirre on että ilmaa vasten väri pysyy
sileänä. mutta toista lasia vasten ollessaan muodostaa paljon pieniä kuplia.
Lasin sävy muuttuu hieman samalla.
<p>
Jos hiekkapuhallukseen on mahdollisuus, saa Deco-lasista ja Opalikasta kauniita efektejä kun
maskilla tekee kuvioita ja hiekkapuhaltaa värikerroksen pois. 
<p>
Deco-lasi on suunnilleen sulatuslasien hintaista, joten säästöä syntyy vain
peruslasin osalta. 
<p>
Ns <b>venäläinen sulatuslasi</b> myydään ikkunalasin kanssa yhteensopivana. Itse en ole sitä
käyttänut, mutta kyllä testannut polarisaatiotestillä. 
Eri värit eivät olleet edes keskenään yhteensopivia. Siniset ja vihreät sopivat keskenään 
ja testipohja käytettyyn ikkunalasiin. Punaiset ja keltaiset sopivat myös keskenään, mutta eivät
edellisten kanssa. Pienissä töissä ero kuitenkin on niin pieni että ne ovat
tulleet ehjänä uunista, mutta suurempian aloina ongelma on ylipääsemätön.
<p>
Amerikkalainen <b>Youghiogheny</b> myy Easy Fuse sarjaa ikkunalasin kanssa yhteensopivana.
En tiedä myykö sitä joku Suomessa. Yoghinenny tekee laajaa tiffany-lasin valikoimaa.
Nämä eivät ole yhteensopivia.
<p>
<b>Armstrong</b>, samoin amerikkalainen, on myös mainostanut ikkunalasin kanssa sopivaa lasia.
Armstrongia saa joistakin taidelasin erikoisliikkeistä.
<p>
<b>Kiinalaista</b> sulatuslasia on myös markkinoilla ainakin kahdelta valmistajalta.
 Niistä minulla ei ole kekemusta. Nettisivujensa, ja kuulemieni kokemusten, mukaan <b>Baoli</b> testaa lasinsa hyvin.
Valitettavasti Baolilla ei ole edustajaa Suomessa.
<p>
Baoli ilmoittaa lasinsa olevan COE 85 yhteensopivaa. Valitettavasti eurooppalainen float-lasi
on useimmiten COE 82 vaiheilla ja yhteensopivuudessa voi olla ongelmia.
Baoli kyllä myy myös omaa COE 85 kirkasta peruslasia. Huomaa että Baolilla on myös
BE:n sukuun kuuluva lasisarja.
