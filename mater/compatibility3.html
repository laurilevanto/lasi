
<html>
050108
<a name=""yhteensop""><h3>Yhteensopimattomuus</h3></a>


Jäähdytysvirheiden lisäksi yhteensopimattomuus aiheutta eniten ongelmia
uunisulatuksessa. Siihen on syytä suhtautua todella vakavasti.
 <p>
Sulatuslasilla olen tarkoittanut lasisarjoja, jotka on tehty yhteensopviksi.
Yhteensopivuus tarkoittaa tässä että fuusauksen jälkeen lasien välille ei
jää pahoja jännityksiä eri lasien rajapintaan. Siedettävälle jännitykselle ei 
ikävä kyllä ole tarkkoja normeja. Ääripäät on helppo tunnistaa. 
Pahimmillaan lasi tulee uunista haljenneena, 
parhaimmilaan testissä ei näy mitään jännitystä.
Välissä on harmaata aluetta, jossa vauriot ilmenevät vasta myöhemmin.
<p>
Yhteensopivuus testataan <a href="../mater/testaaminen.php">fuusaustestillä </a>.
Sen pitää kuulua sulattajan rutiineihin. Testi tehhdään tavallisesti koepaloilla
ennen teoksen tekoa, mutta on hyvä myös katsoa mahdollisuuksien mukaan valmiista
työstä onko siihen jäänyt jännityksiä. Valitettavasto opaakkilasista tehtyjä töitä ei voi 
testata jälkikäteen. Niiden kohdalla on luotettava ennakkotestaukseen.
<p>
<b>
Yhteensopivuuteen vaikuttaa sekä lasin <br>
lämpölaajenemiskerroin ( COE ) että <br>
viskositeetti. <br> 
</b>
Sulatuslasin valmistajat sovittavat nämä tekijät minimoimaan stressin. 
Tämä on hyvin herkkä tasapaino, jota laadunvarmistuksen on seurattava jatkuvasti.
<p>
Valitettavasti valmistajat eivät ole yksimielisiä siitä millainen stressi on siedettävää.
Tunnetuimmilla valmistajilla - Bullseye, Gaffer ja Schott Artista - on hyvin tiukat
toleranssit. Näitä laseja voi turvallisesti fuusata saman sarjan laseihin.
<a href="../mater/sulatuslasit_2.php"> Sulatuslasien</a> yhteydessä puhuin
lasiperheistä. Samaan perheeseen kuuluvia laseja voi usein yhdistellä,
mutta <i>yhdistelmät on testattava itse</i>. 
Mitään tietoa ei ole sarjojen välisestä toleranssista.

Kuvia aiheesta on <a href="../mater/compatib2.html"> sivulla</a>

Kuvasivun esimerkit ovat ääripäästä. Usein yhteesopimattomuus jää näkymättömiin.
Työ tulee ehjänä uunista, mutta alkaa säröillä myöhemmin.
<p>
Satuin kerran olemaan paikalla kun asiakas palautti lasinpuhaltajalle sinisen
kannun, jonka keltainen nokka oli vuodenmittaan alkanut särötä irti.
Molemmat osat olivat samaa peruslasia, joka oli pintavärjätty Küglerin väreillä.
Yleensä puhallettu lasi sietää enemmän kuin uunisulatettu. Tavallisesti
ohut värikerros aiheuttaa niin lievän jännityksen ettei se jaksa rikkoa lasia.
Samalla tavoin lasimaalauksessa voidaan käyttää emaleja, jotka eivät olisi
yhteensopivia paksussa lasissa.
<p>
Artistaa on pidetty "yhteensopivana" Bullseyen kanssa. 
<i>Molemmat valmistajat kiistävät tämän</i>. Itse olen kuitenkin 
aiemmin yhdistellyt Artistaa ja Bullseyeta. Muutaman kerran olen huomannut että
työ halkeaa toisessa poltossa jo alkukuumennuksen aikana.
Ymmärtääkseni tämä johtuu suuresta laajenemiskertoimen erosta, joka rasittaa
lasia ennenkuin se on pehminnyt joustavaksi.




</html>