
<html>
<h2>Perusfuusaus</h2>
Fuusauksella tarkoitetaan lasien yhteensulatusta. Kun kaksi lasia pannaan päällekkäin
 (KUVA 1 A)
ja kuumennetaan, ne pehmiävät. Jossain vaiheessa ne ovat niin kuumia että pinnat sulavat yhteen.
Aluksi päälimmäisen lasin reunat ovat selvästi koholla, vain hieman pyöristyneitä.
Tätä sanotaan <b>pintafuusaukseksi</b>. 
Uunista ja lasin laadusta riippuen siihen riittää 720-740 C lämpö 
ja yleensä n.10 min haudutus. KUVA 1 B näyttää että pintapalojen väliin jää rako, johon nousee pohjalasia.
Palojen muoto säilyy varsin tarkkana ja väri on tasainen.
<p>
Jos aikaa ja/tai lämpöä lisätään, pintajännitys pyöristää reunaa kunnes se on
yhtenäinen loiva kaarre. Tätä sanotaan <b>kohofuusaukseksi</b>.
 Lämpötila on yleensä 740-760 C. KUVA 1 C Väripalat ovat hieman levinneet ja
 väri ohenee reunoilta. Tämä näkyy varsinkin transparentissa lasissa.
 Opaakkilasilla värimuutos ei ole niin selvä tai kokonaan näkymätön.
<p>
Edelleen kun kuumennusta jatketaan päälilasi uppoaa aluslasiin kokonaan 
ja esine saa sileän yhtenäisen pinnan. Tähän tarvitaan joko 780-830 C lämpö tai
huomattavan pitkä haudutusaika.Tuloksena on <b>syväfuusaus</b>. 
KUVA 1 D Värilasit ovat levinneet ja ohentuneet reunoilta.
 Väripalojen väliin muodostuu yleensa pohjalasin värinen kapea raita.
 <br>
 Jos pohjalasi olisi ollut 6 mm paksu, yläpinta olisi täysin tasoittunut ja
 pohjalasin reunojeb vetäytymistä ei olisi tapahtunut.
<p>
<h3>Päälle ja allefuusaus</h3>
Edellä oli ajateltu että päälilasina on aluslasia pienempi kuvio joka haluttiin
fuusata kiinni alustaan. Jos työ kootaan toisinpäin, kuviot ovat alla ja
päälilasina on laaja yhtenäinen levy, käyttäytyy lasi hieman eri tavalla.

Alle fuusauksessa pintalasi samalla slumppautuu aluslasin reunojen ympärille.
Yläpinnasta tulee näin pehmeämmin kaartuva ja terävämmät aluslasin reunat
jäävät <b>pintafuusauksessa</b> urina työn alapintaan.
<p>
Kohofuusauksessa päälilasi ohenee hieman siltä kohdin kun se pyrkii valumaan aluslasin päältä sivuun.
Aluslasin reunat voivat hiukan levitä päälilasin painosta.
>p>
Syväfuusauksessa koko lasimassa on sulanut yhtenäiseksi.


</html>

