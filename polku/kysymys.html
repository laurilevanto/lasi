<html>
<a name="top>"</a>
<h1>Kysymyksiä ja vastauksia</h1>


 <table>
 <tr>
       <td bgcolor="e5e5e5">  
       <strong>Pohjapuolen laatu</strong> <br>
     Olen tehnyt riipuksia syväfuusauksella. Ongelmana on että taustapuoli
jää karkeaksi, se kopioi erotusaineen piinnan. Olen levittänyt erotusaineen ruiskuttamalla. 
Se auttaa hiukan mutta ei riittävästi. karkea pinta tuntuu epämiellyttävältä ihoa vasten.<br>
<strong>OP</strong>  <br>
</tr>
<tr>
<td>
<a  name="pohjapuoli"></a>
Perinteinen tapa on hioa ja jopa kiillottaa. 
Mräkähiomapaperi tai timanttilaikka
tekevät työn aika nopeasti.
 Aloitetaan karkealla, 60-80 grit, jatketaan 120, 240 ja 500. S
 illoin on jo satiinin pehmeä pinta. 
 Siitäeteenpäin hionta 800 grit ja kiillotusasine.
 </p>
Jos aluslasina käyttää irididoitu lasia, se kopioi pintaa vähemmän, 
eikä siihen tartu erotusanetta.
</p>
Kolmas konsti on käyttää uunilevynä kipsilaattaa. 
Valamalla 2 cm kipsiseoksen ikkunalasia vastaan 
saa melkein kiiltävän sileän pinnan. 
Valuseos on2/3 kipsiä ja 1/3 alumiinioksidia. 
Laatta kestää yleensö usita polttoja. 
Poltettu laatta on hauras ja sitä on kohdeltava varoen.
</td>
 </tr>   
   <tr>
    <td bgcolor="e5e5e5"> <b> Lasia valui uuniin <br>
   Markku R: </b> <br>
   <a name="valuma"></a>
   Valutyön muotti kaatui ja lasia valui uunin pohjalle ja vastuksiin.
   </td>
   </tr>
   <tr>
   <td> Jos uuni on fiiberillä vuorattu, kuumenna reippaasti 600 asteeseen. 
   Katkaise virta ja avaa uuni. Lasi jäähtyy ja hilseilee irti vastuksista.
   Jos joku lasihelmi jää, se tipuu uunin pohjalle seuraavassa poltossa.
   Fiiberipohjalta lasin voi nostaa pois, pikkuisen eristeen pintaa tulee mukana.
   </p>
   Tiiliuunin pohjalta lasi ei irtoa yhtä helposti, ellei pohjaa ole käsitelty erotusaineella.
   Lasin mukana tulee helposti tiilen paloja.. Ne voi paikata.
   katso <a href="../paragon/brick-kiln0.php"> Tiiliuunin hoito</a>
   </td>
   </tr>
  <tr>
    <td bgcolor="e5e5e5"> <b> Kierrätyslasi <br>
    Eini:</b> <br>
  <a name="pintti" > </a>
   Hei Lauri. Olen selaillut taas netissä sivujasi ja siellä näin että 
   olit tehnyt Kierrätyslasista (kevät,kesä?)oliko ne maljakoita/vateja? 
   Niistä olisinkin nyt kiinnostunut miten olet ne tehnyt . 
   <p/>
   Olisin ikionnellinen jos minulle kerrot miten ne tehdään.
  </td>
  </tr>
  <tr>
  <td>
  Voi kun kiva että joku kirjoittaa tännepäin.
Edellisestä saapuneesta kirjeestä on melkein puoli vuotta!
<p/>
Tuon 
<a href="../galleries/lauri/kierratys.php">vuodenaika sarjan </a> idea on materiaalissa.
Lasinpuhaltajilla on tapana värjätä töitään kierittämällä tosikuumaa
(900+ astetta) aihiota
värillisessä lasijauhossa- Se sulaa kirkkaan peruslasin pintaan kiinni.
Kun sitten puhallettu kupla leikataan vaasiksi tai kulhoksi, pillin
puoleinen
osa menee roskiin. Sitä sanotaan pinttilasiksi.
<p/>
1. Ostan lasinpuhaltajalta tuota - hänelle arvotonta - pinttiä.
<p/>
2. Siitä rakennetaan keko uunilevylle ja sulatetaan kuumassa niin että
se leviää 6-9 mm paksuksi lammikoksi. Värit ovat siis alkujaan
kalvomaisina lasiklönttien pinnassa. Sulaessa ne litistyvät laakeammiksi
pinnoiksi jotka jäävät osin limittäin lasin sisään.
<p/>
3. Tykkään jättää reunat sellaisiksi kun tulee. Jos leikkaa
kuitupaperista renkaan muotiksi
saa pyöreän.
<p/>
Muun, <i>tavallisen kierrätyslasin kanssa tulee yleensä</i>
<a href="../mater/compatibility3.php"> <i>yhteensopivuusongelmia.</i></a> <br>
-lauri
  </td>
 </tr>

  <tr>
    <td bgcolor="e5e5e5">   <a name="inklusio" > <b> Materiaalit lasin välissä</b> </a><br>
   <b> Sini</b><br>
     Ruostumatonta olevat teräslenkit
   mustuivat ja osa lasista muuttui sameaksi. Tein liiman ohjeistasi
 liisteristä, jossa ei ollut mainintaa homeenestoaineesta, olikohan se sameuden syy kenties? Entäpä onko Kanthal -lanka eri asia, kuin ruostumaton
 teräslanka? Hopeaa en malttanut käyttää.

  </td>
  </tr>
  <tr>
  <td>
Inkluusioita (=muiden aineiden sulatusta lasin väliin) koskeva luku on
edelleen
kirjoittamatta.  Itse en ole niitä juurikaan käyttänyt, joten jakso vaatii paljon
koetöitä.
Ikä painaa. Nyt helteillä en ole uskaltanut olla työhuoneella kokeilemassa.
<br>
Toisen käden tietoa: Ruostumatonta terästä on lukemattomia laatuja.
kaikissa niissä
on rautaan lisätty jotakin, joka saattaa värjäytyä. Puhdas rauta palaa
seepian väriseksi
eli ruosteen ruskeaksi. Kanthal-lanka, jota olen Varniasta ostanut
ripustuslangaksi, pysyy
melkein kirkkaan ainakin 820 C asti. Korkeammassa lämmössä se mustuu ja
muuttuu hauraaksi.
Katso uunin vastuksia!. Kanthal-lanka on seosteeu alumiinilla joka
tavallisissa oloissa muodostaa
syöpymistä ehkäisevän oksidikalvon langan pintaan.

Hopeaa on kahta lajia, tavallinen 750/1000 ja loput lähinnä kuparia ja
ns täyshopea 999/1000.
Molempien kiderakenne muuttuu kuumennuksessa ja metalli pehmiää ja
taipuu helposti poikki.
Sen voi kovettaa polton jälkeen takomalla. Lanka pihtien tms väliin ja vasaralla päälle
niin että muuttuu litteämmäksi.
<p/>
Tavallisen hopean kupari liukenee lasiin sulatuslämmössä ja värjää lasin
ympäriltään
keltaiseksi. Täyshopea ei värjää  ainakaan yhtä pahasti.
  </td>
 </tr>
 <tr>
 <td bgcolor="e5e5e5"> 
 Kuparilankakin mustui aivan mustaksi läpinäkyvän lasin välissä. Olin
> virkannut kukkia yms. niistä lasin väliin. Ilmeisesti liian kova kuumuus
> poltossa?
</td>
 </tr>
 <tr>
  <td>
  Kupari-inkluusiota olen hiukan kokeillut. Joskus se muuttuu
punaisemmaksi, joskus kun saa kyllin kauan hapettua vihreäksi. Oliko
kokeilemasi kuparilanka sähköjohdosta? Niissä on usein
emali-pinta eristeenä ja se saattaa palaa mustaksi. <br>
</p>
Mikaela lappalainen esitteli kurssillaan kivan inkluusiotekniikan.
Hän oli rikkonut kudotusta tersvillasta tehdyn patasudon. Tuota kudottua teräslankaa oli sulateeu lasien väliin.
Tuloksena oli kaunis mutsa neulekuvio.
</p>
Tionen inkluusiotapa jota olen alustavasti kkeillut on ottaa jokin urgaaninen
aihe, vaikka kukan lehti. Se kuivataan ja maalataan lasijauhon ja liiman seoksella.
lasin välissä lehti itse palaa pois, mutta tuo värijauhe jää paikalleen muodostamaan kvion.
-lauri <br>


  <a href="#top">ylös</a>
  </td> 
 </tr>
  <tr>
    <td bgcolor="e5e5e5">
      <a name="leviaminen" > <b>Lasin leviäminen</b></a><br><b>Sini</b> :
 Hei!
 Aikaa on kulunut kun sain Sinulta rohkaisua kokeilla lasinsulatusta
 keramiikan matalapolttouunilla: - Iso Kiitos siitä!

 Yksi täysi uunillinen ns. romulaseista tehtyjä riipuksia onnistui
 ensikertalaiseksi arvosanalla 8 -; kuten tyttäreni sanoi.
 Muutama suli kiinni toisiinsa (eri korut), 


  </td>
  </tr>
  <tr>
  <td>
Sanotaan että lasi haluaa olla 6 mm paksua. Siis ohuempi lasi vetäytyy
kasaan,
paksumpi leviää kunnes tuo 6 mm saavutetaan. Ilmiö on sama kuin
tiskipöydällä.
Pieni vesipisara kertyy palloksi, iso leviää kunnes on tasapaksu laikku.
<a href="../mater/jannitys1.php">Katso myös täääältä</a> <br>
-lauri <br>
  <a href="#top">ylös</a>

  </td>

 </tr>
  <tr>
    <td bgcolor="e5e5e5"> 
  <a name="kirjat" > <b>kirjallisuusvinkkejä</b></a> <br>
  <b>Satu</b> <br>
  </td>
  </tr>
  <tr>
  <td>
  Kerrankin helppo kysymys. Englanninkielisä kirjoja on pilvin pimein. Laatu vain vaihtelee
  <br>
  Olen koonnut
     <a href="../liitteet/kirjallisuus.php"> luetteloa kirjallisuudesta</a>
      ja kommentoinutkin niitä kirjoja jotka olen lukenut.<p/>
      Jos joku kiinnosta kysy siitä erikseen lisää. 
      <p/>
Kaikki uudet vinkit, varsinkin ruotsinkielisistä, ovat kovasti tervetulleita      
      -lauri <br>
        <a href="#top">ylös</a>
  </td>
 </tr>
  <tr>
    <td bgcolor="e5e5e5"> 
  <a name="stringer" ><b> Tikkujen taivutus</b></a> <br>
  <b>Satu </b><br>
   Ja sitten; haluaisin taivuttaa stringereitää. Ohuita olen
taivuttanut kynttilän kanssa mutta tulee nokisiksi ja muutenkin
vähän vaikeeta. 
  <tr>
  <td>
 En minäkään ole onnisunut kovin hyvin tikkujen (stringerien) taivuttamisessa.
 Pitäisi löytää paksusydämisempi kynttilä. Joka tapauksessa tikku pitäisi pitää liekin vieressä/yläpuolella.
 Jos sen työntää viileänä keltaiseen liekkiin se nokeentuu.
  </td>
 </tr>
  <tr>
    <td bgcolor="e5e5e5"> 
Paksumpiin otin butaani? polttimen ja siinä
riittikin tehoa mutta muotoiluon aika vaikeaa. Millaisia
apuvälineitä olisi tähän hommaan? 
 </td>
 </tr>
   <tr>
  <td>
 Pienellä butaanipolttimella on tosi kuuma mutta kapea liekki. Minulla sem kanssa sulaa
 helposti tikut poikki tai taipuvat liian lyhyeltä matkalta jyrkästi.
 Sama konsti kuin yllä, liekin yläpuolella kuumennus.
 </td>
 </tr>  
  <tr>
    <td bgcolor="e5e5e5"> 
Kokeilin uunilaattaa alusena
ja sitten kierittää pyöreän uunijalan ympärille; onnistuinkin saamaan kaarevaa
aikaiseksi mutta siniseen tankoon ilmestyi sateenkaaren värejä.
Häipyvätkö värit poltossa vai onko muutos pysyvä?
  </td>
  </tr>
  
  <tr>
  <td>
 Kuullostaa aika hyvältä kikalta. Silloin pitäisi saada vaan leveä ja ei liiaqn kuuma liekki
 jolloin uunilevyn pintaan ja tolpaan saisi varastoitumaan vähän lämpöä.
 <p/>
 Tuohon värimuutokseen en osaa vastata.
 <br>
 -lauri <br>
   <a href="#top">ylös</a>
  </td>
 </tr>
  <tr>
    <td bgcolor="e5e5e5"> 
  <a name="fritit" > <b>Friteillä maalaaminen</b> </a> <br>
  <b>Satu</b> <br>
  Fritit on kivoja mutta pelkään aina että ne liikkuu. Olen
käyttänyt liimana Glastacia mutta myös tavallista Eri Keeperin
tapaista askarteluliimaa joka on mielestäni hyvin
samankaltaista kuin Elmerliima mutta halvempaa. Olen käyttänyt
frittejä vain lasin päällä. Olisi kiva jos löytäisi jonkunn
liiman tms. jolla voisi "piirtää" lasille ja sitten ripotella
frittejä päälle. Onko sinulla vinkkejä?
  </td>
    </tr>
  <tr>
  <td>
  En ole paljoa frittimaalausta kokeillut, mutta nähnyt kyllä uskomattomia töitä.
  Aloitetaan vaikeimmasta:<br>
   <b>Kuiva fritti </b>
  Työ alkaa niin että ripotellaan frittiä lasille. Sitä voi rajata ja siirrellä kuiivalla, aika kovalla siveltimellä,
  palettiveitsen kärjellä ja muilla sopivilla välineillä. Kun työ on valmis, suihkutetaan
  fiksatiiviä tai hiuslakkaa pitämään fritti paikoillaan.
  <p/>
  Työ voi edetä vaiheittain, välillä poltetaan yksi kerros kiinni ja sitten jatketaan.
  <br>
  <b>Märälle pohjalle</b>  Lasin voi käsitellä liimaavalla aineella. Olen kokeillut
  3M kontaktiliimaa spray-pullossa. 
  Olen käsitellyt koko pinnan ja sisännyt hienoa lasijauhetta.
  Väri jää siihen, korjailuja ei voi tehdä. Ennen liiman levitystä voi tietysti tehdä
  kontaktimuovista maskin, joka rajaa mihin liima tarttuu.<br>
  Varmaan voi jotain muuta sideainetta käyttää myös jolla voi maalata värittyvän
  alueen.
  <b>Märkä maali</b> Kolmas tekniikka on tehdä lasijauheesta ja sideaineesta
  maalia. En ole kokeillut, mutta kuullut hyviä kokemuksia neilikkaöljystä. <br>
  Lue enemmän <a href="../lahi/frittityo.php"> Frittityö</a> <br>
  -lauri  <br>
  <a href="#top">ylös</a>
  </td>
 </tr>
  <tr>
    <td bgcolor="e5e5e5"> 
  <a name="graafinen" > <b>Graafinen kuva</b></a> <br>
  <b>Satu</b> <br>
  Katsoin galleriasta töitäsi ja haluaisin tietää
kuinka olet toteuttanut 
<a href="../galleries/lauri/dirtyold.html">omakuvasi?</a> Oletko laittanut
opakvalkoisen päälle frittejä vai mitä mustaa? En oikein
kuvasta saa päätellyksi. 
</tr>
<tr>
 <td>
 Tuo on eräänlainen grafiikkavedos. Tein laatan muottiseoksesta (kipsi/molokiitti 50/50.
 Siihen kaiversinaskarteluveitsellä ja erilaisilla piikeillä kuvan.
 <br>
 Väriaineena oli CMC-liimasta ja mustasta BE pulverista tehty tahna
 jota levitin laatalle niin että urat täyttyivät. Kun liima oli kuivaa, kaavin
 palettiveitsen syrjällä pinnan puhtaaksi. Väri jäi vain uriin.
 Päälle sulatin n. 800 C levyn BE:n kirkasta Tektaa.
 <br>
 Sitten rikoin muotiin  pois. Kuva jäi 1-3 mm korkokuvana lasin pintaan.
 Menetelmällä saa vain yhdenvedoksen laatasta.
 <br>
 -lauri <br>
 <a href="#top">ylös</a>
 </td>
 </tr>
 <tr>
    <td bgcolor="e5e5e5">  
     <a name="PdV" > <b>Pate de Verre -muotti</b> </a><br>
    <b>TuulaM</b>

  <br>
  Kysyisin sinulta mielipidettä ja neuvoa asiaan, johon en itse 
ole löytänyt vastausta.<br>

Lasin työstäminen kiinnostaa, ja haluaisin valmistaa esineitä pate-de-
verre -tekniikalla. Haluaisin valmistaa muotin kipsistä. En kuitenkaan 
ole löytänyt mistään molokiittia (onko sitä missään myynnissä?). <br>
Mietinkin, että voiko molokiitin korvata kaoliinilla tai esim. 
hienorakeisella shamotilla? Tai voisiko käyttää pelkästään kipsistä 
valmistettua muottia, jos lämpötilaa nostaisi riittävän hitaasti?
<br>
TuulaM
  </td>
  </tr>
  <tr>
  <td>
 Molokiitti on yksi shamotin kauppanimi! Olen ostanut sitä Varniasta.
Kerasil Oy varmaankin myös myy sitä.<br>
 Muottiseokseen tarvitaan jotain täyteainetta joka kompensoi kipsin lämpölaajenemista.
Kvartsihiekka on perinteinen, mutta epäterveellistä pölynä. Molokiitti
ja shamotti sopivat hyvin.<br>
Alumiinioksidia voi myös lisätä uhdeksi ainesosaksi. <br>
Luto on kertaalleen uunissa käytettyä muottiseosta, joka on muuttunut reagoimattomaksi
Sitä voi lisätä 20-30 pros täyteaineen määrästä.<br>
Millään näistä seoksista ei tarvita erotusainetta erikseen muotin pintaan.

Pate de Verren sivuja en ole vielä kirjoittanut.
<a href=" http://paivikekalainen.fi/lasi/lasi_patedeverre.php"> Päivi Kekäläisen
sivuilta </a>
löyty tietoa.
Pate de Verre tehdään märkään muottiin ja lasitahna painellaan tiukasti
muotin seinämiin.
Tahnaan voi käyttää erivärisiä laseja kun muistaa että eräät värit
reagoivat kemiallisesti.

Päivin ohjeessa lisätää liimavettä viimeiseen kerrokseen. Olen
laiskuuttani tehnyt koko tahnan laimeaan CMC- liimaan (=tapettiliisteri
jossqa ei ole homeenestoaineita)

Pate-de Verre -muotit ovat aina kertakäyttöisiä. Koska ne poltetaan kosteina,
pitää varata runsaasti aikaa veden poistumiseen <br>
- ensin alle 100 C jolloin vapaa vesi haihtuu ja <br>
- sitten alle 250 C jolloin vapautuu kipsiin kemiallisesti sidottu vesi.<br>
Työn kypsymistä pitää yleensä tarkkaikka kurkistamalla uuniin.
Kun se näyttää hyvältä siirrytään jäähdytykseen. <br>
Kylmä muotti rikotaan varovasti  lasin ynpäriltä, ja jäämät pestään karkealla harjalla.
<br>
-lauri  <br>
<a href="#top">ylös</a>
  </td>
 </tr>
<tr>
    <td bgcolor="e5e5e5">
    <a name="liimaus"><b>Lasin liimaus metalliin</b></a> <br>
    <b>MR.</b>  <br>
 Hei Lauri! <br>

 Löysin lasiaiheiset nettisivusi kun etsin tietoa liimasta, joka olisi hyvä
 lasin ja metallin liimaamiseen. <br>
 Valmistan lasikoruja mm. liimaamalla lasin
 metalliaihioon. Olen kuitenkin huomannut, että useat liimat ovat olleet
 huonoja. Olen käyttänyt epoksiliimoja mm. Super Epoxy, Loctite, Kiilto,
 Araldite ja monia muita merkkejä, mutta kaikki ovat toisinaan tuottaneet
 pettymyksiä. <br> Kerroit sivuillasi liimoista E6000 ja Hxtal, voisitko kertoa
 minulle mistä näitä liimoja saa? Ainakaan netin kautta en ole löytänyt
 myyjiä Suomesta.
 Kiitos paljon jo etukäteen. Nettisivusi ovat todella hyödylliset, kiitos
 myös siitä.
</td>
</tr>


<tr>
  <td>
   &nbsp; <br>
En ole itse liimaillut lasia metalliin.
Löysin  kuitenkin useita joilla on kokemuksia. <p/>
Liimaustapoja on monia, mutta aloitetaan kaikille yhteisitä
perustoimenpiteistä. <br>
1. Pintojen karhennus lisää tartuntapintaa ja tekee lujemman sidoksen.
Lasin puolelle miniporan timanttikärjellä saat karhean pinnan.
Älä leikkaa liian syvään.
Metallin puolen voi myös raaputtaa timanttikärjellä tai karkealla
märkähiomapaperilla. <br>
2. Pintojen puhdistus absoluuttisen puhtaaksi. Pese asetonilla,
sinolilla tai tärpätillä.
Sen jälkeen pintoihin ei kosketa. <br>
3. Puristus kovettumisen ajaksi. Tässä vaiheessa pyyhitään pursunut
liima pois.
<p/>
Lasipinnat voi sarjatyössä valmistella etukäteen. Metallipinnalla on usein ohut suojalakka joka pitää saada pois.
Metallipinta puhdistetaan juuri ennen liimausta. Metallit hapettuvat nopeasti.
<p/>
Sitten itse liimoihin. <br>
<b>A. UV-liimat</b> Hyvä pito, läpinäkyvä. <i>Thistothat.com</i> suosittelee Loctite

349. Löytyy luultavasti elektroniikkakaupoista.
Vaatii kovettyakseen auringonvaloa, joten lasipuolen pitää olla läpinäkyvää.<p/>
<b>B.Pikaliimat</b> eli syanoakrylaattiliimat ovat kalliita mutta riittoisia.
Kovettuvat "heti" mutta täysi lujuus vasta muutaman tunnin tai
vuorokauden jälkeen. Vaatii hyvän puristuksen. 
<p/>
Riipuslenkkejä myyvä Annraku on julkaissut 
<a href="http://www.abasg.com/fixingbails/fixingbails.pdf">hyvän ohjeen</a> <br>

Liima on 3M Scotch-Weld CA40H tuotenumero 11-1132-7

Kuva 1 liimaa vain reunoihin. Se tarvitsee ilman kosteutta kovettuakseen.
Kuva 2 Se tarttuu heti, mutta varo liikauttamasta
Kuva 3. Puristukseen minuutiksi. Anna seistä 24 tuntia ennekuin  asetat
rasitukseen.<p/>
Syanoakrylaatit eivät ole harmittomia. niillä on erityinen kyky liimata
mm sormia yhteen. Liima ärsyttää ihoa ja on silmille vaarallista.
Erittäin palonarkaa, leimahduspiste vain 76 C.
Liima ei kestä kuumaa vettä!
 <br>
<b>C. Epoksiliimat</b> joita on useita. Tavallisin on Araldit. Hitaasti
kuivuvat ovat parempia kuin nopeat.
Epoksiliimat ovat 2-komponenttiliimoja (liima ja kovettaja) Epoksit
täyttävät hyvin. mutta puristusta kannatta silti käyttää.
<br>
<b>D. Silikoniliimat</b> ovat joustavia ja sopivat hyvin pitkiin saumoihin.
Koruisse ei sellaisia ole.
<p/>
<b>E. E6000</b> -liima tuntuu olevan amerikkalaisten koruntekijöiden suosiossa. Se on stryreenipohjainen ja joustava.
Tahmautuu parissa minuutissa, kovettumisaika 1-2 vrk.
Suomalaista ostopaikkaa en tiedä mutta ainakin Amazon.com kautta voi tilata.
<br>
-lauri <br>
<a href="#top">ylös</a>
</td>
</tr>


 <tr>
    <td bgcolor="e5e5e5">
    <a name="keskeytys"><b>Polton keskeytyminen</b></a> <br>
    <b>UH.</b>  <br>
    Hei Lauri! <br>
Yksi uusi kysymys johon en löytänyt sivuiltasi vastausta: mitä suosittelet
sähkökatkoksen jälkeen tai jos poltto on jostain syystä keskeytynyt?
Näytöltä näkee vain lämpötilan joka uunissa on - ei voi olla välttämättä
varma onko sulatus saavuttanut huippulämmön. Annetaanko ensin jäähtyä ja
käynnistetään ohjelma sitten uudelleen?
<p/>
Montako kertaa saman lasin voi sulattaa? 
    </td>
 </tr>
 <tr>
    <td>
    14.11.09 <br>
 Kiitos kysymyksestäsi. Ne auttavat minua täydentämään ja tarkebtamaan
sivujani.

Tuohon ei voi antaa lyhyttä vastausta, Häiriö voi olla syntynyt eri
tilanteissa ja korjaava toimenpide riippuu tilanteen arvioinnista.

1. Lämmitysvaiheessa alle 400 C lasi on kuumaa mutta kiinteätä.
Ohjelman voi käynnistää uudelleen, tai antaa <b>hitaasti</b> jäähtyä välillä.
2. Kuumennusvaiheessa yli 400 C ->työlämpö.
Jäähdytä mutta tarvittaessa aja jännityksenpoiston osa ohjelmasta.
Katso mihin lasi on jäänyt ja suunnittele uusi poltto.
3. Jos huippulämpö ja haudutus on ehtinyt läpi ja uuni on kuuma.
Aja jännityksenpoiston osa ohjelmasta
4. Jos uuni on jäähtynyt alle 400 C.
Älä avaa uunia.
Lasiin on jäänyt jännityksiä. Tee uusi ohjelma joka nostaa lämmön puolta
hitaammin
530 C ja sitten normaali jännityksen poisto-ohjelma.
<p/>
Periaate on siis päätellä onko
A. työ tehty vai tekemättä
B. onko jännityksenpoisto sujunut turvallisesti.
<p/>
Bullseye on testannut kaikki lasinsa että ne kestävät vähintäin kolme
kuumennusta fuusauslämpöön. Muut kuin punakeltaiset seleenilasit ja
muuntovärit (strikers) kestävät
yleensä enemmän.
<p/>
Matalampia kuumennuksia lasi lestää useita.
<p/>
Muutamat Spectrumit ja ikkunalasi pyrkivät kiteytymäään sameaksi
(devitrifikaatio).
<p/>
Korjauspoltto kannattaa aina. Häviää vain vähän aikaa ja sähköä.
<p/>
Tietokonekaupoista saa ylijännitesuojattuja jatkojohtoja, jotka voivat
vähentää häiriöitä.
Kolmivaihesähkölle en ole sellaista nähnyt. <br>
-lauri    <br>
<a href="#top">ylös</a>
    </td>
  </tr>
  <tr>
    <td bgcolor="e5e5e5">
      <a name="tuikku"><b>Tuikkukupin vajutus</b></a> <br>

   <b> Eini:</b> <br>
 Hei !<p/>
 Saisinko neuvoja sulatusongelmaani; käytössäni on Bohlen ECO 45
lasinsulatusuuni jolla olen sulattanut jo monta vuotta tasosulatuksia
 onnistuneesti. (ohjain Bentrup TC 60/8).
 <p/>

 Nyt olen tehnyt savesta rengasmuotteja kynttilän alusille ja
tuikkukupeille ja tuikkuja en kyllä saa putoamaan huonostikaan.
 Olen kokeillut sekä bulseylla että desag artistalla, molemmissa yhtä
 huono lopputulos.  Ne laajemmat kynttilänalustat kyllä ovat onnistuneet.
 Tuikkumuoteissa syvennys on n. 5,5 cm ja syvyys 1,5 cm.
 Olen kokeillut artistalla niin että olen yrittänyt slumpata
 kaksikerroslasia suoraan seuraavalla ohjelmalla:<br>
 1. -> 520 ast. 2 h aikana <br>
 2. =  520 ast. 10 min. <br>
3. -> 820 ast. skip <br>
4. =  820 ast. 15 min <br>
 5. <- 550 ast. skip <br>
  6. <- 450 ast. 3 h aikana <br>
      end <br>
.. ei pudonnut kuin ehkä 0,5 cm, laitoin samat kamat uuniin ja uuden
 ohjelman: <br>
 1. -> 620 ast. 3 h aikana <br>
 2. =  620 ast. 5 min <br>
 3. -> 795 ast. skip <br>
 4. =  795 ast. 30 min <br>
 5. <-  515 ast. skip <br>
 6. <-  370 ast. 3 h aikana <br>
     end <br>
 .. eikä tullut tuikkukuppia vieläkään...<br>

 Mitä ohjelmassa tarvitsee muuttaa, lämpötiloja vai aikoja ja mihin
 suuntaan ?
 Tuolla ensimmäisellä ohjelmalla tulee kyllä artistassa sopiva sulatus
 ajatellen kuvioita, jäävät sopivasti koholle.
<p/>
 Vielä sellainen kysymys, että voiko lasia sulattaa kuinka monta kertaa
 ja mitkä on sen vaikutukset? Voiko slumpatun työn sulattaa takaisin
 tasoksi?

 Samoin Bullsey-tuikkukupeille tarvitsisin slumppausohjeita.
</td>
</tr>
<tr>
<td>
13.11.09 <br>
Ohjemasi vaikuttaa turvallisen varovaiselta. <br>
Slumppaus on helpompaa matalammassa.
 Yli 740 C lasi on aika juoksevaa, ja voi lähteä valumaan eikä vain taipumaan.
Ei siinä muuta vikaa ole kuin uskon puute. <br>
Kokeilepa alemman ohjelman mukaan <br>
<table>
<tr>
<td> &nbsp;</td>
<td>
1. -> 620 ast. 3 h aikana 
</td>
<td>
   ->520 3h
</td>
</tr>
<tr>
  <td>2.</td><td>=  620 ast. 5 min </td><td>  =  530 0min</td>
 </tr>
 <tr>
  <td>3.</td><td> -> 795 ast. skip</td><td>-> 730 skip</td> 
 </tr>
<tr>
  <td>4 </td><td>=  795 ast. 30 min </td><td>= 730 <b>90 </b>min</td>
</tr>

<tr>
  <td>5.</td><td> <-  515 ast. skip </td><td><-  515 skip</td>
</tr>
 <tr>
  <td>6. </td><td><-  370 ast. 3 h aikana  </td><td><- 370 3h</td>
</tr>  
</table>      
           <br>
ennemmin tai myöhemmin sen täytyy suostua tuikkukupiksi.
<p/>

Lasia taivuttaa vain painovoima. Sivuillani olevat Kellokukat vaativat
noin 4 h vajutuksen.
Mitä lähempänä tukipisteet ovat sitä kauemmin kestää lasin vajua.<p/>
Uudelleen poltto onnistuu yleensä. Alun kuumennuksessa pitää vain olla varovampi.
Lasin voi sulataa takaisin levyksikin, mutta kuviot voivat mutkistua kun venynyttä lasia pakotetaan tasoon.
Bullseyen lasit kesktävät ainakin 3 fuusauspolttoa. Artista samoin (paitsi Opalika). <br>
-lauri <br>
<a href="#top">ylös</a>

    </td>   
 </tr>
<tr>
    <td bgcolor="e5e5e5">
    <a name="tarttuminen"><b>Kiinnitarttuminen halkaisi lasin</b></a> <br>
    <b>UH.</b>  <br>
kysymys:
Haluaisin neuvoa erotusaineen suhteen - viimeksi kaksi työtä
(Bullseye) tarttui niin tiukasti uunilevyyn, että ne olivat menneet rikki -
olin lisännyt erotusainetta juuri ennen uunin lastausta, oliko se syy
tarttumiseen ?(erotusainetta jäi töiden pohjaan reilusti kiinni, sulatus
oli mielestäni OK, ei liian korkea)  Vai voisiko keramiikkauunissa
vaikuttaa töiden asettelu - tarttuneet työt olivat ylhäällä ja tyhjää tilaa
niiden yläpuolella. Eli jos olisin jakanut saman määrän töitä laajemmalle
alueelle ettei ylös olisi jäänyt "hukkatilaa", kuumempi alue on kyseisessä
uunissa ylhäällä.  Olen käyttänyt keraamista erotusainetta, kuitupaperi on
harkinnassa, mutta hinta hirvittää kun sen käyttöikä on niin lyhyt. Kiitän
vastauksesta! -UH.-
</td>
</tr>
<tr> 

<td>
06.11.09 <br>
Voitko kertoa lisää.<br>
Millainen poltto-ohjelmasi on. Työlämpötila ja haudutusaika?<br>
Olivatko halkeamien reunat teräviä vai pyöristyneitä.<br>
Olivatko palat vetäytyneet selvästi erilleen.<br>
Keraaminen erotusaine? siis keramiikalle tarkoitetteu  vai
Bulleyen punaista tai Primo Hotlinea.<br>

Opaakit lasit tarttuvat aina enemmän kuin transparentiti.
Se, että lasit ovat särkyneet, kertoo että ne ovat tyarttuneet levyyn saakka
useammasta kohdasta. Pelkkä erotusaineeseen tarttuninen ei jaksa betää
lasia halki.
<br>
-lauri
</td>
</tr>
<tr>
    <td bgcolor="e5e5e5">
Hei!
Erotusaine oli keramiikalle tarkoitettua ja on tähän saakka toiminut hyvin
- vähän juovikkaaksi jättää tietysti lasin. <br>
Ohjelma: <br>
4,5 h  500' skip <br>
755' 5min skip <br>
515' 50 min skip <br>
olen yrittänyt hyödyntää uunin viileämpää alaosaa ja kuumempaa yläosaa,
jotta samaan sulatukseen saisi enemmän töitä - mitään kovin dramaattista ei
ennen tätä ole sattunut vaikka jonkin aikaa meni että löysin sopivat
lämpötilat. <p/>
Niin ne säröt olivat ihan teräväreunaisia eivätkä olleet vetäytyneet
erilleen ja esineiden reunat kauniisti pyöristyneet, eivät tikkuiset.
Minulla. on paljon oppimista!
</td>
</tr>
<tr>

<td>
Kiitos lisätiedoista. Poltto-ohjelma vaikutaa hyvältä. Tiiliuunissa
lyhyempi haudutus riittää.
<p/>
Terävät reunat kertovat että halkeaminen tapahtyi aika "viileässä"
jäähdytysvaiheessa.
Tiiliuuni ei luonnostaan jäähdy liian nopeasti, Eihän lasi ole saanut
vetoa avoimesta tuuletusreiästä tai uuniin kurkistamisesta jäähdytyksen
aikana.
<p/>
En tunne keramiiikan erotusaineiden koostumusta. Ainakin ne ovat
karkearakeisempia kuin
lasille tarkoitetut. Kuumuutta sen pitäisi kestää paremmin.
<p/>
Eihän ylähyllyn työt olleet 9mm paksumpia?
<p/>
Fuusauslämmössä erotusainetta tarttuu aina lasiin. Opaakkeihin enemmän
kuin transparentteihin.
<p/>
Ensimmäiseksi mieleentuleva selitys on että edellisessä poltossa (oliko
se matalan polton keramiikkaa?) on erotusaineeseen imeytynt flussia.
Kerran slumppasin erään oppilaan tuntemattomasta tiffanylasista tehdyn
työn.
Se oli tarttunut niin tiukasti että lasin mukana lähti 2-3 mm kerros keraamista
muottia irti.
Kyllä lasistakin voi siis imeytyä, mutta en tiedä BE:n kanssa niin käyneen.
<p/>
Ehkä käyttämäsi erotusaine on niin kovaa että se lasiin tarttuessaan ei
irtoa uunilevustä
niinkuin minun käyttämäni vaaleanpunainen BE nr 5.
<p/>
Joka tapauksessa hyvä lisävarmistus on hieroa *fuusauspoltossa*
erotusaineen pintaan
ohut kerros kuivaa kipsiä tai tal oikeata talkkia. Se antaa sileämmän
pinnan.
<p/>
Älä välitä, kuten huomaat paljon oppimista on minullakin.<br>
-lauri
</td>
</tr>

<tr>
<td bgcolor="e5e5e5">
 Olen tehnyt ohjeittesi mukaan kokeita talkin lisäämisestä erotusaineeseen,
 sekoitin sitä sekä aineen joukkoon että sivelin levylle kuiviltaan -
 tulokset ovat nyt vielä jäähtymässä. Kuiviltaan sively on aika pölyistä ja
 tuntuu että talkkia on lopulta esineidenkin päällä. Sekoitettu talkki antoi
 ainakin pehmeän ja tasaisen pinnan - katsotaan miltä näyttää poltettuna.
 Olen tilannut uusia uunilevyjä sulatukseen ja koetan ensin kokeilla mitä
 niihin kannattaisi laittaa. Kun käytät sitä vaaleanpunaista ainetta
 kuumennatko levyt kuten ohjeessa sanotaan ja poistat aina aineen välillä? 
</tr>
<tr>
<td>'&nbsp;</td>
</tr>
<tr>
    <td bgcolor="e5e5e5">
    <a name="sameutuminen"><b>Ikkunalasin sameutumien</b></a> <br>
    <b>UH.</b>  <br>
 Mainitsit sameuden ikkunalasissa - meillä on esiintynyt sitä jonkin verran
 ikkunalasitöissä jotka on sulatettu kahdesti ensin tasoon ja sitten
 slumpattu. Voiko sitä millään välttää?
  </td>
</tr>
<tr>
  <td>
  08.11.09
     Tuota sameutta on kahta lajia: tinakukinto ja kiteenmuodostus. <br>
<b>Tinakukinta</b> <br>
Ikkunalasin toisella puolella on näkymätön mikroskooppisen ohut kerros
tinaoksidia.
Jos tämä pinta on slumppauksessa sisäpuolella se valuu kasaan ja muodostaa
mikroskooppisia poimuja jotka näkyvät sameutena. Pinta näyttää usein
huonosti puhdistetulta.<br>
Jos tinapuoli on slumppauksessa ulkopuolella se toimii osaltaan
erotusaineena ja parantaa lasin kirkkautta.
<p/>
<b>Kiteenmuodostus.</b><br>
Ikkunalasin koostumusta ei ole suunniteltu uudelleen sulatusta
ajatellen. Jäähtyvä lasi pysyy rakenteeltaan nestemäisenä, vaikka onkin
kiinteätä. Tämä on kuitenkin luommossa poikkeustila.
Jos lasi on kauan n.700 C lämmössä molekyyleillä on aikaa asettua
kiderakenteeksi.<br>
Itse asiassa maitolasin valkoisuus johtuu siitä että sen sisään on
hallitusti muodostunut kiteitä.
Sulatuslasien Bullseye ja Spektrum koostumus on valittu siten että se
vastustaa kiteenmuodostusta paremmin.
<p/>
Kiteytyminen alkaa helpoimmin jonkin epäpuhtauden
ympärille. Pelkästään lasin peusvedestä voi jäädä mineraaleja lasin pintaan.
Voi olla tarpeen tehdä viimeinne pesu tislatUH. tai akkuvedellä.
Uudelleen kuumennuksessa kiteiden kasvu jatkuu. Siksi tilanne pahenee
jokaisella polttokerralla.<br>
Vastalääkkeenä on erityinen lasite eli overspray esimerkiksi
SuperSpray.. Oversprayt ovat lasipölyä jonka sulamispiste on alempi plus
jokin mieto sideaine. Se muodostaa lasiin pintakerroksen joka  kyspsyy
aiemmin. Usein siitä kuitenkin jää "lakattu" vaikutelmam lasiin.
Overspray estää kiteenmuodostusta. Siksi sitä käytetään ennen
ensimmäistä polttoa.
Toisessa poltossa se onkin sitten valmiina.
<p/>
Ikkunalasi ei ole tehty uudelleensulatukseen. Sen tosiasian kanssa on
vain elettävä.
Eräs oppilaani onnistui tekemään 35 senttisen vadin, johon tuli kaunis,
kuin etsattu upea pinta.
Niinkin voi käydä. <br>

-lauri <br>
<a href="#top">ylös</a>
  </td>
</tr>
<tr>
<td>'&nbsp;</td>
</tr>
<tr>
    <td bgcolor="e5e5e5">
    <a name="outovari"> <b>Outo värimuutos</b></a> <br>
    <b>Ossi:</b>  <br>
 Törmäsin outoon värimuutokseen erään lautasen reunassa, osaatko sanoa mistä kysymys.
 Tektaa ja 0146 steel blue, uunissa ei ollut mitään muuta kuin Bullseyn laseja ja muutenkin normaalia polttoa.
 Ei sillä että lautanen olisi mennyt pilalle mutta olisi kiva hallita asiaa tietoisesti eikä sattumalla.
<br>
<img src="./steelblue.jpg"> </img>
</tr>
<tr>
  <td>o8.11.09 <br>
  Steel Blue on hyvin erikoinen lasi.
Se muuttuu hopeanharmaaksi ilmaa vasten olevalta pinnaltaan
slumppauslämmössö, mutta palaa takaisin siniseksi
jos lämpö riittää täysfuusauksen.
<br>
<table border>
<tr>
<td>sininen </td><td> ->metallinharmaa  </td><td> ->sininen </td>
</tr>
<tr>
<td>kylmä</td><td>->   matala lämpö </td><td> ->   korkea lömpö </td>
</tr>
</table>

Reaktio on yksisuuntainen, siksi harmaa ei palaudu jäähtyessä.
Transparentti Steel Blue ei käyttäydy näin. Sen sininen väri on stabiili kaikissa tilanteissa.

Kuvan mukaan olet saanut erittäin tasaisen hopeavärin.
Omissa kokeiluissani se on ollut laikukkaampi (huonompi puhdistus?).

Kuvassa näkyy että pintakerroksen liuskat ovat vaihtaneet väriä
mutta pohjakerroksen liuskoihin jää sininen niihin kohtiin joissa on
toinen lasi päällä.

Jos pinnalle fuusaa ohuen kerroksen lasijauhoa, se sulkee pinnan ja
sininen pysyy.

Kuumassa fuusauksessa lasiin jää sininen pinta
Kysymyksessä "<i>ei ole vika vaan ominaisuus</i>"
Bullseyeltä kerrottiin että laboratoriovaiheessa ilmiötä ei huomattu
kun koepalat aina täysfuusattiin. Kun asiakkaat kertoivat ilmiöstä he
meinasivat vetää lasin pois markkinoilta.
 Joukko meitä käyttäjiä halusi tuon hopeavärin ja niin
lasi jäi tuotantoon.
<br>
Kyselyyni BE vastasi että pinta ei sisällämyrkyllisiä metalleja.
<p/>
Lasimassan seos on tietysti liikesalaisuus. Steel blue sisältää kuparia,
mutta tuo metalliväri
on jotain toista metallia. Oma käsittykseni on että alemmassa lämmössä
oksidista pelkistyy metallikerros
joka palaa pois korkeassa lämmössä.
<br>
-lauri <br>
<a href="#top">ylös</a>
  </td>
</tr>
<tr>
    <td bgcolor="e5e5e5">
    <a name="halkeaa-uunissa"> <b>lasi halkesi uunissa</b></a> <br>
  
 <b> Leena S</b> <br>
Yksi kysymys minulla. olisi, 
kun tein savesta kasvot ja laitoin valkoisen baoli lasilevyn sen päälle 
toiveenani saada uunista ulos hieno taideteos, 
mutta lasi oli mennyt kahtia uunissa.
 Toisessa puoliskossa oli nenä ja siitä ylöspäin, toisessa suu ja leuka.
  Muuten lasi oli muotoutunut hyvin mallin päälle ja irtosi siitä hyvin.
   En voi sulattaa niitä uudestaan saman muotin päällä 
   kun ne puoliskot ovat ikäänkuin "kutistuneet". 
   Mikä neuvoksi ja mitä mie tein väärin?
   </td>
 </tr>
 <tR>
  <tD>02.04.09 <br>
  Slumppasit lasin savimallineen (muotin) päälle. Lasi kuitenkin kutistuu jäähtyessään
  enemmän kuin savi ja kiristyy päälaen ja leuan välillä.
  Lasi ei kestä vetoa ja siksi se on pettänyt nenän alapuolelta.
  <p/>
  Sanoit että palaset ovat "kutistuneet". Kun yksinkertainen 3 mm lasi pehmiää,
  pintajännitys pyöristää reunoja ja ne vetäytyvät. 6 mm lasi ei olisi vetäytynyt.
  <p/>
  Seuraavassa yrityksessä korjausmahdollisuuksia on ainakin kolme. <br>
  1. Voit laittaa paksusta 3-4 mm kuitupaperista tukan, joka antaa joustovaraa
  lasin kutistuessa.
  2. Toinen konsti on tehdä otsa niin loivaksi että lasi kutistuessaa
  liukuu yläreunasta muotin päälle.
  3. Tee savimallineen päälle negatiivinen muotti jonka <i>sisään</i> voit slumpata kasvot.
  Se vaatii hiukan ylikokoisen lasin, ettei reuna valahda taipuessaan muotin sisään.
  Tämän lierin voi sitten valmiista työstä leikata pois.
  <p/>
  Muista nyrkkisääntö: <i>Keramiikan sisään, teräsmuotin päälle</i>. <br>
  Kertaa myös <a href="..//tekniikat/slumppaus2.php"> Päälle slumppaus</a>
  -lauri <br>
  <a href="#top">ylös</a>
  </td> 
 
 </tr>
<tr>
    <td bgcolor="e5e5e5">
    <a name="erotusaineet"> <b>lasin tarttuminen</b></a> <br>
  
 <b> Pirkko:</b> <br>

 hei!
 Pullonsulatuskokeiluni jatkuvat.
 Nyt kysyisin neuvoa että mihin lasi ei takertuisi kiinni uunissa. 
Ostin 6 euron paperin joka meni tomuksi heti ekassa poltossa. 
Miten on, riittääkö se pohjustusaine jota levitetään uunilevyille pensselillä pitämään lasin irti levyistä? Poltettuun keramiikkaan lasi ei tartu, mutta minUH. ei ole montaa alustaa niistä vielä.
 Onko jotain edullista ja helppoa tapaa ratkaista tämä ongelma?
 Terveisin
 Pirkko 
  </td>
  </tr>
  <tr>
  <td>
  19.02.09 <br>
Ohut kuitupaperi menee tomuksi. Joskus onnistuu nostamaan työn pois niin
että  kuitupaperi jää ehjäksi. 
Silloin sen voi fixata hiuslakalla kevyesti  ja käyttää toiseen
kertaan.
<p/>
Erotusaineita on kahta tyyppiä: Bullseyen vaaleanpunainen (joka palaa
valkoiseksi)
ja valkoinen Primo Hotline. Bullseyen vaaleanpunainen kestää lukuisia
polttoja
alle 750 lämmössä. Kuumemman fuusauspolton jälkeen pitää aina sivellä
uusi kerros.
Vanha raavitaan pois vasta kun se alkaa hilseillä.
<p/>
Primo muuttuu jauhoksi, jonka voi kyllä käyttää uudestaan. Primoa
pidetyään parempana hyvin kuumissa poltoissa.

Pullonsulatus käy hyvin suoraan uunilevyllä erotusaineen kanssa.
Samaa erotusainetta voi käyttää keraamisiin muotteihin.
<p/>
Lue lisää: <br>
<a href="../uuni/erotusaine.php"> Erotusaine</a> <br>
-lauri <br>
<a href="#top">ylös</a>

  </td>
</tr>
<tr>
  <td bgcolor="e5e5e5">
    <a name="testaaminen"> <b>lasin testaaminen</b></a> <br>
  <b>Leena S</b> <br>
  Olen kyllä sulattanut joitain pieniä juttuja ja kokeillut eri lasityyppejä yhteen esim. 3 mm ja 2 mm ikkunalasia sekä sinistä pullomurskaa. Sulatin niistä n. 20x30 kokoisen tasotyön. Laitoin vahvemman lasin alle, leikkasin ohuemmasta lasista kuvioita sen päälle sekä "maalasin" sinisellä pullomurskalla osia työstä.

Ensimmäinen kysymykseni koskeekin tätä työtä:

Vaikka se nyt näyttääkin olevan ihan OK,
<i> voiko se ajan mittaan särkyä itsestään?</i>
  </td>
</tr>
<tr>
  <td>
  05.10.08. <br>
  <b>EHKÄ SE SÄRKYY</b> <br>
  Tällä kerralla näyttää onni olleen myötä jos se tuli uunista
ehjänä vaikka olit yhdistellyt kolmea lasia 
joiden yhteensopivuudesta et tiennyt mitään.
<p>
Epäilyksesi on kuitenki aiheellinen! Kestävyyden saat tietää vain testaamalla:
http://lauri.lsd.dk/lasi/mater/testaaminen.php <br>
ja siellä aurinkolasitesti <br>
http://lauri.lsd.dk/lasi/pics/polar-pics/polaritest2.jpg
<p>
Eräs oppilaani piti näyttelyn, 
jossa oli myös sinisestä ja vihreäsät pullolasista koottu työ. 
Se hajosi omia aikojaan ikkunassa.
Onneksi ei ollut ehtinyt ostajalle asti.
<p>
<i>Älä leiki kohtalosi kanssa. Jos käytät testaamattomia laseja,
testaa ne AINA itse!</i>
<br>
<a href="#top">paluu alkuun</a>
  </td>
</tr>
<tr>
  <td bgcolor="e5e5e5">
  <a name="kipsimuotti"> <b>Kipsimuotit</b></a> <br>
  <b>Leena S</b> <br>
Sain kipsijauhetta joka sopii muotintekoon, 
mutta siihen pitää ilmeisesti sekoittaa chamottia 
jotta se kestäisi uunissa. 
Kuinka karkeaa sen chamotten pitää olla ja 
mikä on suhde ja 
voiko tällaista muottia saada kestämään useamman kuin yhden polton? 
  </td>
  </tr>
  <tr>
  <td>
  05.10.08 <br>
  Kipsi yksinään pyrkii halkeilemaan poltossa. Shamotti on kyllä hyvä täyteaine.
   Käytän mielelläni myös aluminioksidia. Se antaa tarkimman
pinnan. Pesty hiekkain käy. Usein tekemäni seos on 5 osaa kipsia,
3 osaa lutoa ja 2 osaa aluminioksidia. Luto on kertaalleen poltettua
muottiseosta joka jauhetaan hienoksi ja seulotaan.
<p>
Luto nopeuttaa kipsin kovettumista huomattavasti. Aluminioksidi hidastaa hiukan.
<p>
Muotin ulkopintaan voi panna kanaverkkoa 
tai lasikuitua lisäämään lujuutta.
<p>
Täyteainetta kaytetaan tilavuudeltaan 50/50. On eduksi jos siinä
on montaa karkeutta. Se pakkautuu silloin tiukimmin.
<p>
Nämä muotit ovat useimmiten kertakäyttöisiä valumuotteja. kestävät joskus parikin kertaa. Slumppausmuotteja olen tehnyt savesta.
Slumppauslämmössä alle 750 C niitä ei tarvitse edes raakapolttaa.
Poltettu tietysti kestää paremmin, vuosikausia.
Savimuotti pitää suojata erotusaineella.
<p>
Katso myös <br>
http://lauri.lsd.dk/lasi/uuni/slump-muotit.php
<br>
<a href="#top">paluu alkuun</a>
  </td>
</tr>
<tR>
   <td bgcolor="e5e5e5">
  <a name="lasinapit"> <b>Nappeja lasista</b></a> <br>
  <b>Leena S</b> <br>
  Haluaisin tehdä koristenappeja lasista, 
  mutta miten teen niihin reiät?
  </td>
</tr>
<tr>
  <td>
  05.10.08 <br>
  Kiva projekti!  Vaihtoehtoja on kaksi, levylasiin poraaminen
tai koko napin valaminen lasimurskasta. 
<p>
Reikä porataan timanttiterällä. Rautakaupasta löytyy Dremel'in hyllystä, Proxxonin terät ovat saman hintaisia, mutta niiltä löytyy
pienempikokoinen terä. Kysy myös hammaslääkäriltäsi. Lasi pidetään märkänä koko ajan ja porataan 5 sek ja nostetaan terä hetkeksi, jotta terän pois pumppaama vesi palaa reikään. Älä paina poraa. Jos terä on pallokärkinen (tavallisin malli)
kannattaa kallistella poraa hiukan.<br> Hiomakoneeseen voi myös saada
poratapin joka liitetään hiomarUH.n päälle. Kyllin ohutta on vaikea saada.
<p>
Porattu reikä on karhea ja syö langan nopeasti. Parempi porata ennen
fuusausta ja panna polton ajaksi tippa kipsivelliä reikään.
Silloin reikä ei kasva umpeen. Pintajännitys vetää reiän seinämän sileämmäksi.
<p>
Jos koko napin tekee valamalla lasimurskasta, pannaan muottiin pystyyn kipsiin kastettu hammastikku, Se palaa pois, mutta kipsikuori pitää reiän auki. Valumuotin voi tehdä savesta ja raakapolttaa n.900-950 C. Voi myös leika paksusta fiiberipaperista
napin muotoisen reiän ja täyttää sen lasin murskalla/palasilla n.
1 cm paksuisen kasan.
<p>
Napit voi myös muovailla vapaasti lasijauhosta ja liimavedestä tehdystä tanhasta.
 Pakasta ja paista tekniikka (Freeze and Fry)
muovailee lasijauhosta ja vedestä. 
Siitä saa yllättävn kolmiulotteisiakin kappaleita.
 Ne pakastetaan ja pannaan jäisenä uuniin sulamann 30 min ennen polttoa. 
 Jos aine on alkujaan pakattu hyvin, se ei romahda vaikka vesi haihtii pois.
<br>
<a href="#top">paluu alkuun</a>
  </td>
</tr>
<tr>
   <td bgcolor="e5e5e5">
   <a name="pullonkatkaisu"> <b> Pullon katkaisu </b></a> <br>
    <strong>Mikko</strong> <br>
  Miten saa pullon katkaistua siististi halutusta kohdasta?
  </td>
</tr>
<tr>
  <td>
  04.09.08 <br>
  Perinteinen, nutta ei kovin varma tapa on sitoa pullon ympärille
  pumpulilanka. Se kastetaan Sinoliin ja sytytetään. Palaessaan lanka
  kuumentaa lasin siitä kohdasta. Kun sen sitten heti upottaa kylmään veteen,
  lämpöshokki katkaisee lasin kuumentuneesta kohdasta. <br>
  Parempi tapa on tietysti vetää lasin ympäri viiru lasiveitsellä.
  Se onnistuu parhaiten kun asettaa pullon johonkin nurkkaan, jossa sitä voi
  voi pyörittää sen liikkumatta pituussuuntaan. Lasiveitsi tuetaan vaikka
  kirjan tai puukapulan avUH. oikealle korkeudelle. <br>
  Toisellä kädellä paina lasiveistä pulloa vasten, ja toisella rauhallisesti pyörität pulloa koko kierroksen.
  Pullolasi vaikuttaa kovalta, mutta älä paina lasiveistä liikaa!
  <br>
  Seuraavaksi pullo täytetään kuumalla, ei kuitenkaan kiehuvalla vedellä
  ja upotetaan kylmään veteen. Toista tarvittaessa pari kertaa.
  <br>
  Tarkennus 10-08-11 <br>
  Älä toista viirun vetämistä, se pilaa lasiveitsen helposti. Toista vain tuo kuuma/kylmä käsittely.
  Lisäys 04.12.12
  <b> Juomalasin/maljakon teko:  </b>  On kyselty juomalaain tekoa katkaistusta pullosta.
  Katkausin jälki on aina <i>terävä </i> ja svaarallinen juomalasissa.
  Oikeaoppinen tapa olisi liekkikiillottaa reuna. EN OLE itse kokeillut.
  Aihio kumennetaan muunnosalueelle 500-550 C uunissa ja sitten kuumalla liekillä sulatetaaan reuna.
  Pienet butaanipolttimet antavat kuuman mutta pienen liekin, jolloin lasi ehtii
  jäähtyä ennen aikojaan ja voi haljeta lämpöshokista. <br>
  Turvallisempi tmutta työläämpi tapa on hioa katkaisupinta timanttilaikkaa vasten 
  tai märkähiomapaperilla. Aluksi karkealla, lopuksi hienommalla. Ihan kiiltävä pinta on vaikea tehdä.
<a href="#top">paluu alkuun</a>
  </td>
</tr>

<tr>

   <td bgcolor="e5e5e5">
   <a name="rengasmuotti" ><b> Rengasmuotilla slumppaus </b></a> <br>
   <b> Eini</b> <br>
 Hei Lauri.
 {...}
 Nytpä kysynkin sinulta mahdatko antaa vinkkejä/tietoja miten olet tehnyt 
 slumpattuja maljakoita joista sinUH. on kuvia nähtävänä, 
 siis ne jotka olet ilmeisesti valuttanut, 
 mutta voitko kertoa tarkemmin niiden tekoohjeet.
  </td>
  </tr>
  <tr>
  <td>08.07.08 <br> 
  Nuo maljakot on tehty rengasmuotilla. 
  Homma alkaa niin että sulatetaan
kaksi lasineliötä ristikkäin, jolloin saadaan 8-sakarainen tähti. Tietysti
voi tehdä myös pyöreän reunan.<br>
 Keskelle olen lisännyt vielä pienen neliön antamaan painoa.
<br>
Muotti on rengasmainen. Kuvittele mielessäsi halkaistu munkkirinkilä.
Olen tehnyt niitä muotteja savesta raakapolttamalla (900C)ja myös
leikannut ja hionut tuuman paksuisesta keraamisesta kuitulevystä.
Savimuotti pitää pinnottaa erotusaineella.
<br>
Rengasmuotti pannaan sopivan korkuisten tolppien päälle uuniin ja lasi
renkaan päälle. Poltetaan 760-790 asteessa. Kuumemmassa polttaen
maljakon jalasta tulee kapeampi, mutta se valuu nopeammin.
<br>
Kun lasi alkaa vajua reiästä, on hommaa seurattava tarkoin. Jos  puolet
korkeudesta on valunut 20 minuutissa, kestää ehkä enää alle 5 minuuttia kun
se jo koskettaa uunilevyä. Sitten kurkistellaan tiuhaan ettei koko
lasi valahda läpi ja että pohjasta on tullut kyllin leveä mutta
se silti mahtuu renkaan läpi pois kun lasi on jäähtynyt.
<br>
Kun maljakko näyttää valmiilta, riittää omassa uunissani että sammutan
sähkön. Jos on tiiliuuni, sitä on hyvä raottaa hieman että valuminen
pysähtyy ajoissa.
<br>
Jännityksenpoisto taas ohjelmoidaan normaalisti. 520 C tunti
siitä 450 C tunti, siitä 350 C tunti ja sähköt pois. Avata saa kun lasi
on alle 50 C.
<br>
hankalaa on se, että ne on poltettava yksitellen, koska kypsyvät eri
tahtiin.
Maljakot ovat korkeudeltaan 10-14 senttiä. Neliöiden koko on ollut noin
12 senttiä. <br>
<a href="#top">paluu alkuun</a>
  </td>
</tr>

<tr>
     <td bgcolor="e5e5e5"> <a name="erotusaineenpesu"><strong>Tarttunut erotusaine</strong> </a>
  <br>
  <b>Eini</b> 
  <br>
  Nyt olisi taas pulmia:  Miten saan pois valkoisen eristysaineen joka on tarttunut työni pohjaan, onko siihen poppakonstia?
Onko jotain ainetta jolla se liukenee helposti?  
  </td>
  </tr>
  <tr>
  <td>10.08.08 <br>
  Erotusaine on lähinnä alumiinioksidia ja kaoliinia. Se lähtee parhaiten happamalla
  pohdistusaineella. Luultavasti parasta olisi laimea suolahappo (
  alle 10%) mutta
  sellaista ei viitsi kotona juuri pitää. Parhaan tuloksen olen saanut liottamalla 
  hyvällä kalkinpoistoaineella. Siivousliikkeistä saatava Kalcinex on se mitä käytän.
  Sitten hinkataan juuresharjalla ja pahimmat kuoppiin jääneet pisteet kaivetaan ulos
  neulan kärjellä (hammaslääkärin piikit ovat parhaita).
  kalkinpoistoaineen tilalla voi käyttää muita mietoja happoja
  kuten Cocacolaa tai etikkaa. Näissä saa liottaa vähän kauemmin, usein yön yli.
  <br> Suosittelen suojakäsineitä happojen kanssa pelatessa.
  <br>
<a href="#top">paluu alkuun</a>
  </td>  
</tr>

<tr>
  <td bgcolor="e5e5e5"> <a name="reunanhionta"><strong>Reunan kiillotus 2</strong> </a>
  <br>
    <b>Eini:</b> <br>
     Miten saan hiotun lasin reunan kirkkaaksi.
     Kun työni tulee uunista ja joudun hiomaan reunaa hiukan, 
     niin se menee harmajaksi, miten se kirkastuu? 
  </td>
  </tr>
  <tr>
  <td>10.08.08 <- 04.09.08<br>
  Pitäisi hioa ennen polttoa :-)<p>
 <i> Oikeaoppinen tapa</i>: Kun joutuu hiomaan jälkeenpäin, jää hionnasta
  karkea pinta joka näkyy harmaana. Hyvin hieno hionta jättää paremman jäljen.
  Tavalliseen pöytähiomakoneeseen saa myös hienomman rUH.n.
  Sen jälkeen on olemassa kädessäpidettviä timanttisieniä eri karkeuksia.
  Se on pitkäpiimäistä hommaa. Ensin 200 gritn sienellä siten 400 ja 600.
  joka kerran hiotaan kunnes edellisen karkeuden jättämät jäljet katoavat.
  600 gritin jälkeen pinta onsatiinimaisen hohtava mutta ei kuitenkaan
  kristallin kirkas.
  <p>
  Timanttisienen asemasta voi käyttää märkähiomapaeria, jota saa samoja karkeuksia
  ja vielä  siitä eteenpäin 1200 gritiin saakka. Joka kerta siis aina 
  tuplasti hienompi aste.
  <p> 
   Mekaaninen kiilloitus jatkuisi   siitä hiomatahnalla (hammastahna tai mieluummin venttilien hiontaan
  tarkoitettu Kormek autotarvikeliikekestä.) Se jättää jo aika hyvän pinnan.
  Lopullinen kiillotus tehdään sitten korkkilaikalla ja ceriumoksidilla.
  Tuota tekniikkaa en kuitenkaan osaa.
  <p>
  <i>Harhaoppinen tapa:</i>
  Siksi palautan työn uuniin liekkikiillotusta varten. Slumpattu esine takaisin
  muottiinsa ja kuumennetaan 730-760 asteeseen, jolloin lasi pehmiää ja
  pintajännitys vetää hiomajäljen tasaiseksi. Haudutusaika n.10 min tai
  kun lasi näyttää "märältä". Ratkaisevaa tässä menettlyssä on että
  hiomajäte ei saa päästä missään vaiheessa kuivumaan lasiin kiinni.
  Joka vaiheen jälkeen esine upotetaan puhtaaseen veteen odottamaan seuraavaa.
    <br>
<a href="#top">ylös</a>
</tr>
<tr>
</td>
  <td bgcolor="e5e5e5"> <a name="kiilto"><strong>Reunan kiillotus </strong> </a> <br><b>Ossi:</b> 03.02.08
Ongelmani on valmiissa sulatus työssä näkyvät hionta jäljet, 
siis ennen sulatusta lasin reunojen sovituksessa tehdyt hionnat 
näkyvät valmiissa työssä. 
Ostin Esla-lasista Overglaze 525-600ºc nimistä ainetta 
joka heidän tietojensa mukaan pitäisi auttaa ongelmaan 
mutta eivät osanneet neuvoa miten sitä käytetään. 
Nyt epäilen koko ainetta ja kokeiluni hiontakanttien käsittelyssä 
eivät tunnu auttavan ongelmaan. 
Eli en tiedä enkä osaa eli osaisitko neuvoa?
t: ossi </td>
</tr>
<tr>
<td>
04.02.08
En tunne juuri tuota Overglaze -tyyppiä. Se on joku matalapolttoinen flussi.
katso <a href="../mater/overspray.php"> Lasitteet</a>
Sivellään tai mieluummin ruiskutetaan pintaan ja poltetaan
600-620 (valmistajat antaa yleensä liian matalan arvon.)
Se siältää siis lasijauhoa ja jonkin sulamista edistävän aineen
-olettaisin lyijyoksidia. Itse olen käyttänyt boraxia ja SuperSprayta. 
Ne ovat lyijyttömiä.

Hiomajälkiin auttaa parhaiten hienompi hionta.
Vesihiomapaperi tai timanttityyny. Molempia käytetään märkänä.
Ensin 200-220 karkeus, sitten 400 ja lopuksi 600.
Joka kerta hiotaan niin että edellisen karkeuden jäljet häviävät.
<a href="../tekniikat/liekkikiillotus.php">Liekkikiillotus </a>740-760 astetta
om yksi mahdollisuus.

Hionnassa on myös tärkeää että yhtään hiomapölyä ei saa jäädä lasin
reunaan. Upota hionnan jälkeen heti veteen ja jäykällä hammasharjalla
puhtaaksi. Kuivaa huolella.
<br>
-lauri<br>
<a href="#top">ylös</a>
</tr>
</table>
<p>

</html>