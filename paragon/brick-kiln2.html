
<html>
<p align="left">
<img src="./para-pic0r.jpg" width=100 alt="logo"> </img>
<p>

<h2><font  color="#1E90FF">Ennakoiva huolto </font> </h2>


<font  color="#FF0000"><b>Varoitus</b> <br>
 Älä hengitä pölyä kun imuroit uunia tai sekoitat erotusainetta.<br>
Käytä pölysuojanaamaria.</font>

<p>

<h3>Uunin imurointi</h3>

on eräs helpommista ja tärkeimmistä huoltotöistä. Tämä on erityisen tärkeää
lasituspoltossa. Imuroi uuni ennen jokaista lasituspolttoa.
<p>
Käytä imurissa pehmeää harjasuulaketta. Imuroi vastusten urat, uunin kannen tai katon sisäpinta
ja uunilevyjen alapuoli.
<p>
Imurointi on erittäin tärkeää jos saviesine on räjähtänyt uunissa. 
Poltetun saven murut urassa voivat rikkoa vastuksen.
<p>
Imuroidessasi tarkkaile onko lasin tai lasitteen siruja iskeytynyt tiiliin. 
Kaiva ne varovasti ulos vaikka ruuvimeisselin kärjellä.
<h3>Pohjan suojaaminen</h3>

Suojaa uunin lattia uunipesulla tai erotusaineella. Tee tämä silti vaikka
polttaisit vain lasia ja olet varma ettet koskaan polta yli. (Uunipesun
tai erotusaineen tulee kestää 1300 astetta.)
<p>
1. kaada astiaan vettä ja erotusaineen jauhoa kunnes seos on sakeudeltaan
kahvikerman luokkaa. Sekoita kunnes paakut ovat liuenneet.<br>
2. Levitä kolme ohutta kerrosta erotusainetta mieluummin kuin yksi paksu.
Käytä pientä pehmeää maalisivellintä. Anna uunin kuivua ennen polttoa.
<p align=center>
<img src="./para-pic1p.jpg" width=400> <br> <i>Sivele uuninsuoja-ainetta uunin pohjaan. <br>
Jos uunin seinissä on vastuksia, juojaa ne pahvilla siksi aikaa.</i> </img>
<p>
Jos erotusaine halkeilee tai hilseilee pois, lisää vain viallisiin kohtiin.
Älä poista kaikkea erotusainetta ja päällystä uudelleen. 
Tämä on vain turhaa ja sottaista.
<p>
Varo roiskuttamasta erotusainetta seinien tiilille, erityisesti jos uunissasi on sivuvastuksia.
Uunipesu tai erotusaine vahingoittaa vastuksia, usein jo seuraavassa poltossa.
<p>
Älä käytä erotusainetta fiiberiuuneissa. Aine on tarkoitettu vain tiilille ja uunilevyille.
<p>
<b>Huom:</b> Äläö sivele erotusainetta pohjaankaan, jos uunissasi on pohjavastuksia.

</html>