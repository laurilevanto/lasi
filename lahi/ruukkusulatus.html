
<td>
<h2>Ruukkusulatus</h2>
on kiehtova työtapa. Koskaan ei voi tietää mitä uunista tulee. 
Periaate on yksinkertainen. Uunilevylle rakennetaan reunat 
leikkaamalla kuitupaperista. 
(reunus näkyy kuvassa 1). Uunilevyn taytyy olla tarkoin suorassa, siksi vatupassi.
Jos toinen reuna on millin korkeammalla, sinne valuu millin paksumpi lasi. <br>
<strong>Niksi:</strong> Olen sahannut uunitiilestä kiilapareja joita käytän uunilevyn alla pylväiden
asemasta. Kutakin kiilaparia säätämällä on helppo säätää levy vaakasuoraan.<br>
 
Lasipalat lajitellaan värin mukaan ja pannaan kukkaruukkuun . 
Kukkaruukun reikää kannattaa suurentaa valumisen nopeuttamiseksi.
<p>
Kuvassa värit on pakattu kerroksittain. Tulos on erilainen, 
jos suikaleet asetelaan pystyyn kukkaruukkuun.
<p>
Tarvittava lasimäärä on laskettu taulukossa <a href=ruukkuvalu.php> valutaulukko</a>
<p>
 Kukkaruukku tuetaan rengasmuotin yläpuolelle esimerkiksi
uunilevyn suikaleilla kuten kuvassa tai rautatangoilla..
Pieni reikä ruukussa ja korkea valumisväli jakaa värit pienikuvioiseksi.
isompi reikä ja matalampi korkeus pitää värit suurempina kuvioina. 
Kun lasi sulaa se valuu norona kukkaruukun
reiästä , ja leviää alustalle tasaiseksi levyksi. Polttolämpötila on
900-950 C. Kuva on otettu uunin kurkistusaukosta valumisen alkuvaiheessa.
Kuva kannattaa klikata suuremmaksi. Tarkkaile polttoa, se on valmis kun
ruukku on tyhjä ja noro katkennut.
<p>
Helposti jää valun lopussa ohut napanuora lasista ruukkuun. Sen voi napsaista poikki
ja kun kuumentaa uudelleen kiekkikiillotuksen lämpöön 760 C napa tasoittuu pois.
<p>
Valun lämpötilassa lasiin tarttuu väkisinkin erotusainetta uunilevystä.
 Sitä on hankala saada pestyksi pois. 
 Suositeltavin tapa on hiekkapuhaltaa pohja puhtaaksi. 
 Jos siihen ei ole mahdollisuutta täytyy turvautua 
 vesihiomapaperiin ja kärsivällisyyteen.
 <p>

<b> Niksi:</b> Tarttumisen voi estää käyttämällä 'muotin' pohjalla kirkasta Iridisoitua lasia irid-puoli
 alaspäin. Siihen ei erotusaine tartu.

<p>
Keskelle voi jäädä "napa", joka tasoittuu pois uudessa sulatuksessa. 
<p>
Hyvin erikoisia kuvioita syntyy jos eri tavoin ladattuja ruukkuja on 
useampia yhtaikaa. Kukin muodostaa oman valumiskuvionsa, joka jossain vaiheessa
törmää viereisiin.
<p>
Ruukkusulatetun levyn voi slumpata vadiksi tai leikata paloiksi joita voi käyttää
koruina ja muihin töihin.

</td>

