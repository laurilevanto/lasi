<html>
<h2>Yksivärisen lasin sävyttäminen</h2>

MInulta on kyselty eikö todellakaan voi käyttää ei niin kalliita tiffanylaseja sulatustyössä.
Aina voi kokeilla, mutta värien yhteensopivuudessa tulee ongelmia ja 
kokeilut voivat maksaa enemmän kuin kalliit sulatuslasit.
Koepoltossa kannattaa testata 
<a href="../mater/polarisaatio.php">polarisaatiotestillä </a>jännityksen poisto. 
Jollei  parempaa tietoa ole, kannattaa kokeilla Spectrumin jäähdytysen arvoilla, siis
hieman kuumemmassa kuin Bullseye.
<p/>
Yksivärisiä töitä voi mainiosti tehhdä tiffanylaqseista. 
Niissäkin on ensin poltettava koepalat. Esimerkiksi Spectrumin ei-sulatuslaseista
irid- pinta palaa helposti pois jopa slumppauslämmössä.
Olen myös kerran slumpannut erään oppilaan kokeilun transparentilla punaisella. 
Valmistajaa en tiedä. Vati tarttui erostusaineesta huolimatta niin tiukasti  että
irrotuksessa lähti myös parin millin kerros muotin pintaa mukaan.
Yllätyksiä voisiis sattua.
<p/>
Yksivärisiä transparentteja voi kuitenkin myös sävyttää. 
Tuloksena on kaunis sävysävyyn yhdistelmä. 
Sävytys perustuu siihen että paksun lasin väri näyttää tummemmalta, ohuen vaaleammalta.
<p/>
Paksuuden vaihtelua voi saada monella tavalla. Yksinkertaisinta on pinta- tai kohofuusata
samasta lasista leikattuja paloja (sävykuvat 1 ja 2). Toinen tapa on täysfuusata 2-3 kerroksinen lasi
kuitupaperista leikattujen kuvioiden päällä. Aluksi lasi vain taipuu reliefiksi. 
Kun pidentää haudutusaikaa lasi alkaa valua kuvioiden päältä välikohtiin ja kuvio ohenee
vaaleammaksi ja välikohdat tummenevat.
<p/>
Sulatuslasin sävyttämisessä voi myös fuusata kirkasta lasia "ohenteeksi". 
Kun se syväfyysataan värilasin sisään, se muodostaa vaaleamman kohdan.
Pelkästään syväslumppaus tuoitaa paksuuden ja värin vaihtelua.

</html>