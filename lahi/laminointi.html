<html>
<h2>Laminointi eli inkluusio</h2>
<i>Teknisenä terminä</i> laminointi tarkoittaa jonkin toisen aineen sulkemista kahden lasin väliin.
Auton tuulilasissa on sitkeä muovikalvo sulatettu kehden lasikerroksen väliin. Lasin särkyessa
se estää palojen lentelemisen ympäriinsä. Samoin panssarilasissa on metalliverkko laminoitu
tasolasien väliin.
<p/>
Uunisulatuksessa samaa ideaa on käytetty koristeluun. kaikenlaista voi kokeilla.
<p/>
<h3>Metalli-inkluusiot</h3>
Metallia voi käyttää lasin välissä lankana ta ohuena foliona. Metallin laajeneminen poikkeaa suuresti lasista, siksi paku metalli halkaisee lasin.
- <b>Kulta</b> Lehtikulta on niin ohutta että se palaa helposti näkymättömiin. Kaksinkertaisena tai paksumpana kultaa voi käyttää.
Se säilyttää värinsä eikä yleensä värjää lasia ympärillään.<br>
- <b>Hopea</b> Täyshopea käyttäytyy hyvin. Lasin välissä hopealanka näyttää hieman huurteiselta. <br>
Sterling-hopea muuttuu harmaammaksi. Sillä on taipumus värjätä lasia keltaiseksi ympäriltään. <br>
-<b>Kupari</b> saa inkluusiona voimakkaan punaisenruskean sävyn. Kannattaa kiillottaa ja pestä ennen käyttöä. <br>
- <b>Ruostumaton teräs</b> Ulkonäkö ei juuri muutu poltossa. <br>
- Kanthal-lanka Uunin vastuslanka. Muuttuu mustaksi hapettavassa ympäristössä, mutta
lasin vbälissä säilyy kirkkaana. <br>
- <b>Teräsvilla ja  rautalanka </b>uuttuvat mustaksi <br>
- <b>Alumiini</b> sulaa jo ennen fuusauslämpöä. Palaa helposti valkoiseksi hötöksi. <br>


<h3>Kasvi-inkluusiot</h3>
Lehdet ja kasvien osat tarjoavat monia mahdollisuuksia. Ne kannattaa prässätä ensin, ei välttämättä ihan kuivaksi saakka.
Kokemukseni on että niistä jää musta hiilijälki joka on jonkin verran pienempi kuin alkuperäinen lehti.
Kasvien ja lehtien laminoiminen vaatii paljon kokeiluja. Niillä on taipumus muodostaa suuria kuplia
lasien väliin. <br>
Hennot kukanosat ja harsomaiset lehdet jättävät hyvin heikon jäljen. Ikivihreät sopivat hyvin.
Kiinnitä huomiota reunan elävyyteen ja lehtisuonien kuvioihin. Paksummat kasvinosat kannattaa prässätä ensin.
Aluslasin ja päälilasin välimatka ei saisi nousta paljon yli 2 mm. Paksumpien kohdalla katso yksipuolinen fuusaus alempana.
Yleensä kannattaa valita tumma aluslasi. Ilmakuplien vaara vähenee, jos kasvien osia  ulottuu lasin ulkopuolelle.
<p/>
Laminointi-ohjelma.
Alkulämmityksen jälkeen hauduta 450 C puoli tuntia, jolloin orgaaninen aine palaa ja kaasut poistuvat muodostamatta kuplia.
Nosta lämpö työlämpöön 750 C ja hauduta 15-20 min. Jännityksenpoisto ja jäähdytys normaalisti.

<p/>
Lähde:<a href=" http://cdn.dickblick.com/lessonplans/pdfs/glassfossils.pdf">Dick Blick Art Materials</a> <br>
Sisältää hyvät kuvat.
Aiheesta on myös Youtube video: <a href="http://www.youtube.com/watch?v=2d6ld0qKPNc">Youtube video:</a> jonka katsominen ei edellytä kielitaitoa.
<p/>
Värillisemmän tuloksen saa jos kuiva lehti maalataan jollakin polton kestävällä värillä. <br>
Tällaisia värejä on ainakin <br>
- lasijauhe sopivaan liimaan sekoitettuna <br>
- lasin kanssa yhteensopivat emalit <br>
Glimmeri eli mica on poltonkestävästi värjättyä kiillettä (=katinkulta). Se ei tartu lasiin,
 vaan on fuusattava kahdenlasin väliin.
Tosin sitovana päälikerroksena voi myös käyttää ohutta mutta tasaista kerrosta lasijauhoa.
- betonivärit. 
Betonivärit eivät tartu lasiin, joten ne on fuusattava kahden lasin väliin.

<h3>Yksipuolinen kasvi-inkluusio</h3>
Kasvien korostamien värillä johtaakin seuraavaan tekniikkaan, 
eli yksipuoliseen fuusaukseen.
Tämä ei oikeastaan ole inkluusiotekniikka vaan erikoinen värjäystekniikka. 
Kasvi sumutetaan sopivalla liimalla. Fiksatiivi kuivuu liian nopeasti, hiuslakka on parempaa
 mutta paras on suihkupullossa myytävä kontaktiliima. 
 Tahmeaan liimakerrokseen ripotellaan värillinen lasijauho. Jauhotettu kasvi asetellaan
 kuitupaperin päälle ja päälimäiseksi lasi. Fuusauslämmössä lasjauho sulaa lasiin kiiinni.
 Jos kasvissa on paksumpia osia kuten kanervan varpu, se ehtii painaa kuitupaperiin 
 jäljen, joka näkyy lasissa reliefinä.<br>
 Lähde:<a href=" http://fusedglass.org/book/export/html/550"> Glass Fossiles</a>
<p/>
Tekniikaka voi mukailla. Thinfire paerista voi leikata vaikka enkelleitä, jotka värjätään edellä esitetyllä tavalla.

</html>
