


 <h3>Oikea kudonta</h3>
 Lasia voi myös kutoa oikeasti yli-ali. Silloin kannattaa käyttää opaalilasia,
 josta näkee että toinen väri menee todella toisen ali. 
 <p>
 Jutun juoni on että ensin slumpataan loimet mutkalle, ja suorat kuteet pujotetaan
 niiden väliin. Toisessa poltossa myös  kuteet painuvat mutkalle ja niin työ saa
 kankaan rakenteen.
 <p>
 Loimien slumppausta varten tarvitaan muotti. Tein sen kuitupaperin suikaleista.
 Mitoitus pitää miettiä huolella. Esimerkissä on käytetty 10 mm leveitä 
 suikaleita 3 mm lasia. Harjanteen paikalle tulee aikanaan kude. Sen korkeuden pitää
 olla sellainen, että kun kuteen alla on 3 mm paksu loimilanka, jää vielä milli
 liikkumavaraa. Yhteensä siis 3+3+1=7 mm. Käytin 2 kerrosta 4 mm kuitupaperia, 
 jolloin korkeudeksi tuli ihan hyvä 8 mm. Harjanteen leveyden pitää olla kuteen
 levyinen plus 1-2 mm varaa. Esimerkissä siis 10+2=12 mm. Laaksojen leveys lasketaan 
 samaan tapaan. Kuteen leveys on 10 mm, sen kahta puolta kulkee 3 mm loimet ja taas
 1-2 mm liikkumavaraa, siis 10+3+3+2=18 mm. Nuo mitat antavat hyvin tiukan kudoksen. 
 Jos haluaa harvempaa,
 lisätää harjanteiden ja laaksojen leveyttä yhtä paljon. <br>
 Muotin harjanteet kiinnitin molemmista päistä 
 nitojalla
 pohjana olevaan 2 mm kuitupaperiin. Jos muottia ei ota pois uunilevyltä, se kestää
 muutaman käyttökerran. 
 Loimilangat asetetaan tasaisin välein harjanteiden yli. Slumppauslämpö saa olla 
 hiukan korkeampi, ja lasille pitää antaa aikaa asettua tarkasti muotoon.
 Helpointa on ohjelmoida uuniin pitkä haudutusaika ja siirtyä jäähdytykseen kun 
 näkee että loimet ovat asettuneet suorakulmaisiksi sakaroiksi.
 <p>
 Jäähdytyksen jälkeen käännetään joka toinen loimilanka ylösalaisin, ja pujotetaan
 kuteet syntyviin aukkoihin.
 <p> 
 Toisen polton kanssa on olen kokeillut kahta tapaa. Kudelman päälle voi laittaa 
 kirkkaan lasilevyn, joka painaa loimet tasaisemmiksi ja muodostaa yhtenäisen pinnan.
 Kuvan esimerkkikulho on tehty näin. Toinen tapa on panna kudelman päälle kuitupaperi
 joustoksi ja toinen uunilevy painoksi. Näin kudelman saa pysymään kolmiulotteisempana,
 mutta tekele ei pidä vettä.
 Jännityksen poistoon on varattava runsaasti haudutusaikaa, 3-4 tunnin haudutus, koska
 lämpö pääsee lasista vain paksujen uunilevyjen läpi.
 <p>
 Kolmannessa poltossa syntyneen levyn voi sitten slumpata astiaksi tai johonkin 
 veistokselliseen muotoon. Sitä ennen olin sahannut aihion pyöreäksi muotin mittaan.
  <p>
  Alimmaisen kuvan vati on kudottu periaatteessa samalla tavalla, 
  mutta kahden yli ja kahden ali. 
 <p>
 Erilainen, hyvin kaunis harva kudelma syntyy jos muotti ei ole teräväsakarainen, 
 vaan loivasti aaltoileva. Silloin lankojen juoksu on vielä luonnollisempi.
 
  </td>
  
 
 