 <html>
 <h2>Pikku enkelit</h2>
 
 Pikku enkeli on eräs idea ensimmäiseksi fuusaustyöksi.
 Lasia ei mene paljon ja vaiheet ovat helppoja.
 <a href="../pics/lahi-pics/pik-enkeli2.jpg">Kuvassa </a> on vasemmalla mitat,
 keskellä leikatut palat ja oikealla valmis enkeli.
<h3>Työohje</h3>
Valitse silppulaatikostasi sopivat lasinpalat. 
Varmista että ne ovat yhteensopivaa lasia.
Mallikappaleet on tehty Artistasta.
<table border bgcolor ="#ffffa0">
<tr>
  <td>Pää</td> <td> 2 kpl 1x1 cm sopivan väristä</td>  
</tr>
<tr>
  <td> siivet</td><td> 12x2.5 cm kirkasta tai valkoista</td>
</tr>
<tr>
  <td> vartalo</td><td> 2.5x5 cm haluamaasi väriä</td>
</tr>
<tr>
  <td>sädekehä</td><td>ohutta kanthal tai ruostumatonta lankaa </td>
</tr>
</table>
 Työ aloitetaan tekenällä enkelin <b>pää</b>. Leikkaa sopivan värisestä lasista
 2 kpl suunnilleen 1x1 cm palasta ja aseta ne ristikkäin uuniin.
 Ne syväfuusataan yhteen, jolloin tuloksena on pieni lasihelmi.
 Fuusauslämpö om omassa uunissani 760 C ja haudutus 30 min.
 Tuollaista ei juuri kannata polttaa erikseen, 
 vaan tee päitä samalla kun joku isompi fuusaustyö on menossa.
 Uunilevyn reunoilla on aina sen verran tilaa.
 <p>
 Kun pää on tullut uunista pyyhkäise sen pohjaa vesihiomapaperilla
 sen verran että uunipesun jäämät lähtevät. Pese se puhtaalla vedellä.
 <p>
 <b>Siivet</b> on helpointa tehdä aluksi yhtenä kappaleena.  Mallikappaleessa leikkaisn kulmat oikein
 lasiveitsellä, mutta murto- tai mosaiikkipihdeillä
  voi nipsasta ne leikkaamattakin.
 Hio  reuna kaarelle punaisen viivan mukaisesti.
 Jos ei hiomakonetta ole, joku 80-200 grit märkähiomapaperi käy.
 Sitten leikataan siivet erilleen vinoviivaa pitkin.
 <p>
 <b>Vartalo</b> leikataan ja pyöristetään kuten siivet.
 <p>
 <b>Sädekehä</b> kierretään kanthal- tai teräslangasta vaikka tussikynän
 ympäri noin pikkusormen kokoiseksi lenkiksi. olen käyttänyt 0.8-imm lankaa. Leikkaa langan päät
 yhdellä kertaa poikki.
 <p>
<b> Kokoaminen</b> alkaa asettamalla siivet tiiviisti vierekkäin uunilevylle ja
 vartalo sauman päälle. Hankalinta on saada pään helmi pysymään sädekehän
 päällä keikkumatta. Sädekehä ei saa kiertää kaulan kohdalta vaan
 langanpäiden tulee olla keskellä pään alla. Katso valmista enkeliä.
<p>
  Yritä koota ilman liimaa.
 Silloin tiedät että palaset pysyvät paikoillaan uunissa. Jos 
 pää ja sädekehä on liimattu, liima palaa pois ennen yhteentarttumista ja
 pää voi kierähtää paikoiltaan. Liimaksi sopii kynsilakka tai lennokkiliima.
 PVA-liimasta (eri-keeper) jää helposti tuhkaa lasin alle.
 <p>
 Polttamisessa pyrimme melkein pintafuusaukseen. Jos polttaa yli, 
 siipien reunat vetäytyvät sisäänpäin koska niissä on vain yksinkertainen lasi.
 Omassa uunissani 740 C ja 30 min.
 
 Kun työ on tullut uunista pese taustasta erotusaineen jäämät pois 
 ja nykäise sädekehästä. Jos poltto on jäänyt ali, pää irtoaa ja työn
 joutuu panemaan uudelleen uuniin hiukan pidemmäksi aikaa.
 
 <p>
<i> Sivuillani olevat mallikuvat on tarkoitettu esimerkeiksi, ei kopioitavaksi.
 Tätä mallia saa kyllä vapaasti tehdä vaikka myyntiin.</i>
<p>
Muita aiheeseen liittyviä sivuja: <br>
<table border align="center" bgcolor="#e0ffe0">
<tr>
  <td>
<a href="../tekniikat/perusfuusaus.php"> Perusfuusaus</a> 
  </td>
</tr>
<tr>
  <td>
<a href="../paketti/tyonkulku1.php"> Työn kulku </a>
  </td>
</tr>
<tr>
  <td>
  <a href="../paketti/po-ohjelma.php"> Poltto-ohjelma </a>
  </td>
</tr>
</table>
 </html>
 